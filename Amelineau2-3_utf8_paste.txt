ϭⲉⲣⲱⲃ ⲅⲁⲣ ⲛⲟⲩⲱⲧ ⲉⲁϥϫⲓⲧϥ ⲟⲛ ϩⲛ ⲛⲉϥϭⲓϫ ⲛϭⲓ ⲡⲛⲟϭ ⲙⲱⲩⲥⲏⲥ ⲁϥⲃⲱⲕ 
ⲉϩⲣⲁⲓ ⲉⲕⲏⲙⲉ ⲁϥⲛⲟϫϥ ⲉϫⲙ ⲡⲕⲁϩ ⲁϥϣⲱⲡⲉ ⲟⲛ ⲛϩⲟϥ ⲁⲩⲱ ⲁϥⲱⲙⲕ 
ⲛⲛϭⲉⲣⲟⲟⲃ ⲧⲏⲣⲟⲩ ⲉⲛⲧⲁⲩⲧⲣⲉⲩⲣ ϩⲟϥ ϩⲛ <pb xml:id="ⲗ︦ⲍ︦"/> ⲟⲩⲫⲁⲛⲧⲁⲥⲓⲁ ⲛϭⲓ ⲙⲙⲁ
ⲅⲟⲥ ⲉⲃⲟⲗϫⲉ ⲛⲧⲁϥⲣ ϩⲟϥ ⲛⲧⲟϥ ϩⲛ ⲟⲩⲙⲉ ϩⲛ ⲧϭⲟⲙ ⲙⲡⲉⲛⲧⲁϥⲧⲣⲉ ϣⲉ 
ϣⲱⲡⲉ ϩⲓϫⲙ ⲡⲕⲁϩ ⲁⲩⲱ ⲟⲛ ϩⲟϥ ⲉⲙⲛ ⲟⲩⲟⲛ ϣⲟⲟⲡ ⲉⲛⲧⲁ ϩⲏⲧϥ ϣⲉⲡ 
ⲛⲓϭⲉⲣⲟⲟⲃ ⲧⲏⲣⲟⲩ. ⲧⲱⲛ ⲉⲛⲧⲁⲩⲧⲣⲉⲩϣⲱⲡⲉ ⲛϩⲟϥ ⲛⲧⲁϥⲕⲁⲁⲩ ⲇⲉ ⲟⲛ ⲧⲱⲛ 
ϩⲙ ⲡⲧⲣⲉϥⲕⲟⲧϥ ⲛⲕⲉⲥⲟⲡ ⲉⲩϭⲉⲣⲱⲃ ⲛϥϣⲱⲡⲉ ⲛⲧⲉϥϩⲉ ϩⲛ ⲛϭⲓϫ ⲛⲛⲣⲱⲙⲉ 
ⲉⲧⲛϩⲟⲧ ⲉⲧⲣⲉ ⲡⲛⲟⲩⲧⲉ ⲣ ⲡⲉϥⲛⲟϭ ⲙⲙⲟⲉⲓϩⲉ ⲉⲃⲟⲗϩⲓⲧⲟⲟⲧⲟⲩ ⲙⲱⲩⲥⲏⲥ 
ⲡⲉϥⲥⲱⲧⲡ ⲁⲩⲱ ⲁⲁⲣⲱⲛ ⲡⲉⲧⲟⲩⲁⲁⲃ ⲛⲧⲁϥ. ⲡⲁⲓ ⲇⲉ ⲟⲛ ⲛⲧⲁⲧⲉⲧⲉⲛϫⲟⲟϥ 
ⲧⲉⲛⲟⲩ ϫⲉ ⲟⲩⲧⲱⲙⲧ ⲛⲟⲩⲱⲧ ⲡⲉⲧⲛⲁⲧⲁϩⲉ ⲟⲩⲟⲛ ⲛⲓⲙ ⲁⲛⲛ ⲡⲉϥⲣ ⲡⲙⲉⲉⲩⲉ 
ⲙⲉⲛ ⲉⲧⲙⲏⲧⲉ ⲛⲕⲉⲙⲁ ϯⲛⲁϫⲉ ϩⲉⲛ ⲕⲟⲩⲓ ⲇⲉ ⲟⲛ ⲡⲁⲓ ⲅⲁⲣ ⲛⲧⲁⲩϫⲟⲟϥ 
ⲁⲛ ⲉⲧⲃⲉ ⲡⲙⲁ ⲉⲧⲛⲛⲁⲃⲱⲕ ⲉⲙⲁⲩ ⲛⲑⲉ ⲉⲧⲉⲧⲛϫⲱ ⲙⲙⲟⲥ ⲉϣϫⲉ ⲧⲁⲓ ⲅⲁⲣ ⲧⲉ 
ⲑⲉ ⲉⲓⲉ ⲉⲧⲃⲉ ⲟⲩ ⲛⲧⲟⲟⲩⲛ ⲡⲣⲱⲙⲉ ⲣ ⲑⲩⲥⲓⲁ ⲁⲩⲱ ϥⲛⲁ ⲉⲧⲃⲉ ⲟⲩ ⲇⲉ ⲟⲛ 
 
ϥϣⲗⲏⲗ ⲁⲩⲱ ϥⲛⲏⲥⲧⲉⲩⲉ ⲉⲧⲃⲉ ⲟⲩ ϥⲁⲥⲕⲉⲓ ⲙⲛⲧⲃⲃⲟ ⲁⲩⲱ ϥⲣ ⲇⲓⲕⲁⲓⲟⲥⲩⲛⲏ 
ⲉⲧⲃⲉ ⲟⲩ ⲉϥⲛⲁⲣ ⲡⲓⲥⲧⲟⲥ ⲉⲡⲧⲏⲣϥ ⲏ ⲉⲧⲃⲉ ⲟⲩ ⲉⲛϣⲡ ϩⲓⲥⲉ ϣⲁ ϩⲣⲁⲓ ⲉⲡⲙⲟⲩ 
ⲉⲧⲃⲉ ⲓ︦ⲥ︦ ⲉⲧⲃⲉ ⲟⲩ <pb xml:id="ⲗ︦ⲏ︦"/> ⲇⲉ ⲉⲣⲉ ⲡⲣⲱⲙⲉ ⲛⲁϫⲓⲧϥ ⲛϭⲟⲛⲥ ⲉⲧⲃⲉ ⲧⲙⲛⲧⲉⲣⲟ 
ⲛⲙⲡⲏⲩⲉ ⲁⲩⲱ ⲛϥϭⲟⲗϫϥ ⲛⲧⲇⲓⲁⲑⲏⲕⲏ ⲙⲡⲉⲧϫⲟⲥⲉ ⲏ ⲉⲧⲃⲉ ⲟⲩ ϥⲟⲩⲱⲱⲙⲉ 
ⲙⲙⲟϥ ⲙⲡⲉⲧϩⲓⲧⲟⲩⲱϥ ⲁⲩⲱ ϥϥⲓ ϩⲁ ϩⲱⲃ ⲛⲓⲙ ⲙⲛ ϣⲁϫⲉ ⲛⲓⲙ ⲉⲧⲃⲉ 
ⲡⲉϥⲣⲁⲛ ⲉⲧⲟⲩⲁⲁⲃ. ⲉϣϫⲉ ⲑⲉ ⲙⲡⲁⲥⲉⲃⲏⲥ ⲧⲉ ⲑⲉ ⲙⲡⲉⲩⲥⲉⲃⲏⲥ ⲁⲩⲱ ⲛⲑⲉ 
ⲙⲛⲛⲁⲏⲧ ⲧⲉ ⲑⲉ ⲙⲡⲁⲧⲛⲁ ϫⲉⲕⲁⲥ ⲉⲛⲛⲁⲥⲓⲙⲉ ϫⲉ ⲉϥϣⲁϫⲉ ⲁⲛ ⲉⲧⲃⲉ ⲡⲁⲓⲱⲛ 
ⲉⲧⲛⲏⲩ ⲉϣϫⲉ ⲟⲩⲧⲱⲙⲧ ⲅⲁⲣ ⲛⲟⲩⲱⲧ ⲡⲉⲧⲛⲁⲧⲱⲙⲧ ⲉⲟⲩⲟⲛ ⲛⲓⲙ ϩⲙ ⲡⲙⲁ 
ⲉⲧⲛⲛⲁⲃⲱⲕ ⲉⲣⲟϥ ⲉⲓⲉ ⲉϥⲧⲱⲛ ⲡⲡⲱⲣϫ ⲉⲧⲛⲁϣⲱⲡⲉ ⲛⲧⲙⲏⲧⲉ ⲛⲛⲉⲥⲟⲟⲩ ⲙⲛ 
ⲛⲃⲁⲁⲙⲡⲉ ⲛⲧⲙⲏⲧⲉ ⲙⲡⲧⲱϩ ⲙⲛ ⲡⲉⲥⲟⲩⲟ ⲁⲩⲱ ⲛⲧⲙⲏⲧⲉ ⲛⲧⲃⲧ ⲉⲧϩⲟⲟⲩ 
ⲙⲛ ⲛⲧⲃⲧ ⲉⲧⲛⲁⲛⲟⲩⲟⲩ. ⲉⲃⲟⲗ ϭⲉ ϩⲓⲧⲛ ⲛⲉⲛⲧⲁⲛϫⲟⲟⲩ ⲡϩⲱⲃ ⲟⲩⲟⲛϩ ⲉⲃⲟⲗ 
ϫⲉ ⲡⲓⲧⲱⲙⲧ ⲛⲟⲩⲱⲧ ⲡⲁ ⲡⲉⲓⲁⲓⲱⲛ ⲙⲙⲁⲧⲉ ⲡⲉ ϩⲁ ⲑⲏ ⲅⲁⲣ ⲙⲡⲡⲱⲣϫ 
ⲛⲉⲥⲟⲟⲩ ⲙⲛ ⲛⲃⲁⲁⲙⲡⲉ ⲛⲉⲩϣⲟⲟⲡ ϩⲙ ⲡⲉⲓⲙⲁ ⲙⲙⲟⲟⲛⲉ ⲛⲟⲩⲱⲧ ⲛⲉⲥⲟⲩⲟ 
ⲇⲉ ⲙⲛ ⲡⲧⲱϩ ϩⲟⲙⲟⲓⲱⲥ ⲛⲉⲩϩⲓ ⲡⲉⲓϫⲛⲟⲟⲩ ⲛⲟⲩⲱⲧ ⲁⲩⲱ ⲛⲧⲃⲧ ⲉⲧϩⲟⲟⲩ 
 
ⲙⲛ ⲛⲧⲃⲧ ⲉⲧⲛⲁⲛⲟⲩⲟⲩ ⲛⲉⲩϩⲙ ⲡⲉⲓⲙⲟⲟⲩ ⲛⲟⲩⲱⲧ ⲁⲩⲱ ⲁⲩϭⲟⲡⲟⲩ ϩⲛ 
ⲧⲉⲓⲁⲃⲱ ⲛⲟⲩⲱⲧ ⲉⲟⲩⲧⲱⲙⲧ <pb xml:id="ⲗ︦ⲑ︦"/> ⲛⲟⲩⲱⲧ ⲡⲉⲧⲧⲁϩⲟ ⲙⲙⲟⲟⲩ ⲉⲧⲉ ⲡⲁⲓ 
ⲡⲉ ⲧⲉⲓϭⲓ ⲛϣⲱⲡⲉ ⲛⲟⲩⲱⲧ ⲧⲉ ⲛⲟⲩⲟⲛ ⲛⲓⲙ ϩⲙ ⲡⲉⲓⲁⲓⲱⲛ ⲁⲩⲱ ⲟⲛ ⲧⲉⲓⲁ
ⲡⲁⲛⲧⲏⲥⲓⲥ ⲛⲟⲩⲱⲧ ⲧⲉ ⲉⲡⲃⲏⲙⲁ ⲙⲡϣⲏⲣⲉ ⲙⲡⲛⲟⲩⲧⲉ ϩⲁⲑⲏ ⲉⲙⲡⲁⲧϥⲡⲣϫ 
ⲙⲡⲟⲛⲏⲣⲟⲥ ⲉⲃⲟⲗ ⲛⲛⲁⲅⲁⲑⲟⲥ ⲁⲩⲱ ⲕⲁⲧⲁ ⲑⲉ ⲉⲧⲧⲱⲙⲧ ⲉⲛϫⲁϫⲉ ⲙⲡⲉⲭ︦ⲥ︦ 
ϩⲛ ϩⲓⲥⲉ ⲛⲓⲙ ⲧⲁⲓ ⲧⲉ ⲑⲉ ⲉⲧⲧⲱⲙⲧ ⲉⲛⲉϥⲙⲉⲣⲁⲧⲉ ⲛϩⲁϩ ⲛⲥⲟⲡ ϩⲛ ϩⲉⲛ 
ⲙⲟⲕϩⲥ. ⲕⲁⲧⲁ ⲑⲉ ⲇⲉ ⲟⲛ ⲉⲧⲧⲱⲙⲧ ⲉⲛϣⲏⲣⲉ ⲙⲡⲛⲟⲩⲧⲉ ϩⲛ ⲁⲅⲁⲑⲟⲛ ⲛⲓⲙ 
ⲙⲛ ⲙⲧⲟⲛ ⲛⲓⲙ ϫⲉ ⲥⲉⲉⲓⲣⲉ ⲙⲡⲉϥⲟⲩⲱϣ ⲧⲁⲓ ⲧⲉ ⲑⲉ ⲉⲧⲧⲱⲙⲧ ⲉⲛϣⲏⲣⲉ 
ⲛⲕⲣⲟⲛⲟⲥ ϩⲛ ϩⲉⲛ ⲁⲅⲁⲑⲟⲛ ⲙⲛ ϩⲉⲛ ⲙⲧⲟⲛ ⲉⲛⲥⲉⲣ ⲗⲁⲁⲩ ⲁⲛ ⲛⲥⲁ ⲙⲛⲧⲁ
ⲥⲉⲃⲏⲥ ϩⲓ ⲙⲛⲧⲣⲉϥϫⲓ ⲟⲩⲁ. ⲡϫⲱⲕ ⲇⲉ ⲛⲛⲉⲓϣⲁϫⲉ ϫⲉ ϥⲧⲣⲉ ⲡⲉϥⲣⲏ ϣⲁ 
ⲉϫⲛ ⲛⲁⲅⲁⲑⲟⲥ ⲙⲛ ⲙⲡⲟⲛⲏⲣⲟⲥ ⲁⲩⲱ ϥϩⲱⲟⲩ ⲉϫⲛ ⲛⲇⲓⲕⲁⲓⲟⲥ ⲙⲛ ⲛⲣⲉϥϫⲓ 
ⲛϭⲟⲛⲥ. ⲛⲑⲉ ⲙⲡⲣⲏ ⲙⲛ ⲡϩⲱⲟⲩ ⲧⲉ ⲑⲉ ⲛⲛⲕⲉⲁⲅⲁⲑⲟⲛ ⲧⲏⲣⲟⲩ ⲉⲧϩⲁⲣⲟⲥ 
ⲛⲧⲡⲉ ϫⲉ ⲛⲛⲉⲛⲧⲁⲩⲉ ϩⲁϩ ϭⲉϯ ⲙⲉⲉⲩⲉ ϫⲉ ⲧⲛⲛⲁⲥⲟⲩⲛ ⲡⲧⲏⲣϥ ⲉⲃⲟⲗϩⲛ 
 
ϩⲉⲛ ⲕⲟⲩⲉⲓ ⲉⲃⲟⲗ ϫⲉ ⲑⲁⲓⲃⲉⲥ ⲙⲉⲛ ⲛⲛⲁⲅⲁⲑⲟⲛ ⲁ ⲡϫⲟⲉⲓⲥ ⲡⲛⲟⲩⲧⲉ ⲧⲁⲁⲥ 
ⲛⲅⲉⲛⲟⲥ ⲛⲓⲙ ⲛⲣⲱⲙⲉ ⲙⲡⲓⲥⲧⲟⲥ ⲁⲩⲱ ⲛⲁⲡⲓⲥⲧⲟⲥ ⲛⲁⲅⲁⲑⲟⲥ ⲁⲩⲱ ⲙⲡⲟⲛⲏ
<pb xml:id="ⲙ︦"/>ⲣⲟⲥ ϣⲁ ϩⲣⲁⲓ ⲉⲛⲕⲉⲑⲏⲣⲓⲟⲛ ⲁⲩⲱ ⲛϩⲁⲗⲁⲧⲉ ⲉⲓϣⲁϫⲉ ⲉⲡⲕⲟⲥⲙⲟⲥ ⲙⲛ 
ⲛⲉⲧⲛϩⲏⲧϥ ⲧⲏⲣⲟⲩ ⲛⲕⲁ ⲛⲓⲙ ⲉⲛⲧⲁϥⲧⲣⲉⲩϣⲱⲡⲉ ϩⲓϫⲙ ⲡⲕⲁϩ ⲕⲁⲧⲁ ⲡⲉⲩ
ⲣⲁⲛ ⲁⲩⲱ ⲕⲁⲧⲁ ⲧⲉⲩⲙⲓⲛⲉ ⲛⲁⲅⲁⲑⲟⲛ ⲇⲉ ⲛⲧⲟϥ ⲉⲧⲛⲁϣⲱⲡⲉ ⲛⲁ ⲛⲉⲧⲙⲡϣⲁ 
ⲛⲁⲩⲁⲁⲩ ⲛⲉ. ⲉϣϫⲉ ⲑⲁⲓⲃⲉⲥ ϭⲉ ⲛⲛⲁⲅⲁⲑⲟⲛ ϩⲟⲗϭ ⲁⲩⲱ ⲛⲣⲱⲙⲉ ⲟⲩⲱϣ 
ⲁⲛ ⲉⲃⲱⲕ ⲉⲕⲁⲁⲥ ⲙⲁⲗⲓⲥⲧⲁ ⲇⲉ ⲛⲉⲛⲧⲁⲥⲟⲩⲱϣⲥ ⲛⲁⲩ ⲉⲃⲟⲗ ⲉⲓⲉ ϩⲟⲗϭ 
ⲛⲟⲩⲏⲣ ⲛϭⲓ ⲛⲁⲅⲁⲑⲟⲛ ⲉⲧⲛⲁϣⲱⲡⲉ ⲛⲁⲓ ⲉⲧⲉ ⲛⲁ ⲟⲩⲟⲛ ⲛⲓⲙ ⲁⲛ ⲛⲉ ⲛⲁⲓ 
ⲉⲧⲟⲩⲛⲁⲛⲁⲩ ⲙⲉⲛ ⲉⲣⲟⲟⲩ ⲛϭⲓ ⲛⲣⲱⲙⲉ ⲛⲁⲧⲛⲟⲩⲧⲉ ⲛⲥⲉⲧⲙϫⲓ ⲇⲉ ⲉⲃⲟⲗ 
ⲛϩⲏⲧⲟⲩ ⲛⲧⲟⲟⲩ ⲙⲛ ⲡⲉⲩⲕⲉⲥⲡⲉⲣⲙⲁ ⲧⲏⲣϥ ⲟⲩⲧⲉ ϣⲁ ϩⲣⲁⲓ ⲉⲟⲩⲧⲁϭⲥⲉ 
ⲛⲟⲩⲉⲣⲏⲧⲉ ⲏ ⲟⲩϣⲟⲡ ⲛⲕⲁϩ ϩⲛ ⲧⲉⲭⲱⲣⲁ ⲛⲛⲉⲧⲟⲛϩ ⲁⲩⲱ ⲡⲕⲁϩ ⲛⲛⲣⲙⲣⲁϣ 
ⲉⲉⲓϣⲁϫⲉ ⲇⲉ ⲉⲧⲡⲉ ⲛⲧⲡⲉ ⲡⲙⲁ ⲛϣⲱⲡⲉ ⲛⲛⲇⲓⲕⲁⲓⲟⲥ ⲙⲛ ⲛⲉⲧⲟⲩⲁⲁⲃ ⲧⲏⲣⲟⲩ 
ⲡⲙⲁ ⲧⲉⲛⲟⲩ ⲉⲧⲟⲩⲛϩⲏⲧϥ ⲉⲩϭⲱϣⲧ ⲉⲃⲟⲗ ϩⲏⲧⲟⲩ ⲛⲛⲉⲧⲛⲁⲣ ⲁⲛⲁϥ ⲙⲡ
ⲛⲟⲩⲧⲉ. ⲙⲡⲣϫⲟⲟⲥ ⲟⲩⲧⲉ ⲙⲡⲣⲙⲉⲉⲩⲉ ϫⲉ ⲟⲩⲛ ⲣⲱⲙⲉ ⲛⲁⲣ ⲁⲛⲁϥ ⲙⲡϫⲟⲉⲓⲥ 
ⲙⲙⲁⲩ ⲉⲙⲡϥⲣ ⲁⲛⲁϥ ⲛϣⲟⲣⲡ ϩⲙ ⲡⲉⲓⲙⲁ ⲡⲁⲓ ⲛⲑⲉ ⲟⲛ ⲉⲧⲉ ⲙⲛ ⲣⲱⲙⲉ 
 
ⲛⲁϣⲱⲡⲉ ⲛϫⲁϫⲉ ⲉⲣⲟϥ ϩⲙ <pb xml:id="ⲙ︦ⲁ︦"/> ⲡⲙⲁ ⲉⲧⲙⲙⲁⲩ ⲉⲙⲡⲟⲩⲁⲁⲩ ⲛϫⲁϫⲉ 
ⲉⲣⲟϥ ϩⲙ ⲡⲉⲓⲙⲁ ⲡⲁⲓ ⲁⲩⲱ ⲛⲥⲉϥⲉⲧ ⲡⲉⲩⲣⲁⲛ ⲙⲡⲉⲙⲧⲟ ⲉⲃⲟⲗ ⲙⲡⲛⲟⲩⲧⲉ 
ⲏ ⲣⲱ ⲉⲙⲡⲟⲩⲥϩⲁⲓⲥⲟⲩ ⲉⲛⲉϩ ⲉⲡϫⲱⲱⲙⲉ ⲛⲛⲉⲧⲟⲛϩ. ⲛⲓⲙ ⲛⲉ ⲛⲉⲧⲉ ⲙⲡⲟⲩⲥ
ϩⲁⲓⲥⲟⲩ ⲛⲥⲁ ⲛϩⲉⲗⲗⲏⲛ ⲛⲁⲧⲛⲟⲩⲧⲉ ⲙⲛ ⲛⲉⲧⲕⲧⲟ ⲙⲙⲟⲟⲩ ⲉⲃⲟⲗϩⲛ ⲛⲁ ⲧⲉⲩ
ⲫⲩⲥⲓⲥ ⲉⲛⲉⲓⲃⲟⲧⲉ ⲉⲧⲥϩⲟⲩⲟⲣⲧ. ϩⲁⲙⲟⲓ ⲟⲛ ⲉⲛⲉⲩⲛⲁⲣ ⲡⲉⲩⲱⲃϣ ⲥⲉⲛⲁⲧⲱⲟⲩⲛ 
ⲅⲁⲣ ⲉⲩⲕⲟⲗⲁⲥⲓⲥ . ⲉϣϫⲉ ⲙⲛ ⲕⲉⲗⲁⲁⲩ ⲇⲉ ϣⲟⲟⲡ ⲛⲛⲉⲧⲉ ⲙⲛⲧⲁⲩ ⲓ︦ⲥ︦ ⲛⲥⲁ 
ⲛⲉⲧⲟⲩⲛⲁⲩ ⲉⲣⲟⲟⲩ ⲙⲙⲁⲧⲉ ϩⲁⲣⲟϥ ⲙⲡⲣⲏ ⲛⲭⲣⲉⲓⲁ ⲧⲏⲣⲟⲩ ⲛⲥⲱⲙⲁⲧⲓⲕⲟⲛ 
ⲕⲁⲧⲁ ⲥⲁⲣⲝ ⲟⲛⲧⲱⲥ ⲛⲑⲏⲣⲓⲟⲛ ⲁⲩⲱ ⲛϩⲁⲗⲁⲁⲧⲉ ϩⲱⲟⲩ ⲟⲛ ⲡⲛⲟⲩⲧⲉ ⲥⲁⲁⲛϣ 
ⲙⲙⲟⲟⲩ ⲧⲏⲣⲟⲩ ⲕⲁⲛ ⲛⲁⲓ ⲣⲱ ϥⲓ ⲣⲟⲟⲩϣ ⲛⲑⲉ ⲉⲛⲧⲁ ⲡⲉⲩⲁⲅⲅⲉⲗⲓⲟⲛ ϫⲟⲟⲥ 
ϫⲉ ⲛⲁⲓ ⲅⲁⲣ ⲧⲏⲣⲟⲩ ⲛϩⲉⲑⲛⲟⲥ ⲙⲡⲕⲟⲥⲙⲟⲥ ⲛⲉⲧϣⲓⲛⲉ ⲛⲥⲱⲟⲩ ⲛⲁⲃⲟⲕⲉ ϫⲟ 
ⲁⲛ ⲟⲩⲧⲉ ⲛⲥⲉⲱϩⲥ ⲁⲛ ⲙⲛⲧⲟⲩ ⲧⲁⲙⲉⲓⲟⲛ ⲙⲙⲁⲩ ⲟⲩⲇⲉ ⲁⲡⲟⲑⲏⲕⲏ ⲁⲩⲱ 
ϩⲟⲙⲱⲥ ⲡⲛⲟⲩⲧⲉ ⲥⲁⲁⲛϣ ⲙⲙⲟⲟⲩ ⲉⲛϥⲕⲱ ⲙⲙⲟⲟⲩ ⲁⲛ ⲉⲧⲣⲉⲩⲙⲟⲩ ⲛϭⲓ 
ⲡⲉⲛⲧⲁⲛⲧⲣⲉⲩϣⲱⲡⲉ ⲧⲏⲣⲟⲩ ⲛⲧⲟϥ ⲅⲁⲣ ⲡⲉⲧϯ ϩⲣⲉ ⲛⲥⲁⲣⲝ ⲛⲓⲙ ⲟⲩ ⲙⲟⲛⲟⲛ 
ⲇⲉ ⲁⲗⲗⲁ ⲛⲕⲉⲕⲣⲓⲛⲟⲛ ⲛⲧⲥⲱϣⲉ <pb xml:id="ⲙ︦ⲃ︦"/> ⲛⲥⲉϩⲓⲥⲉ ⲁⲛ ⲛⲥⲉⲱⲧϩ ⲁⲛ ⲁⲩⲱ 
 
ⲡⲛⲟⲩⲧⲉ ϯ ϩⲓⲱⲟⲩ ⲛⲧⲉⲓϩⲉ ⲛⲧⲟϥ ⲅⲁⲣ ⲡϫⲟⲉⲓⲥ ⲡⲉⲧϫⲱ ⲙⲙⲟⲥ ϫⲉ ⲟⲩⲧⲉ 
ⲥⲟⲗⲟⲙⲱⲛ ϩⲙ ⲡⲉϥⲉⲟⲟⲩ ⲧⲏⲣϥ ⲡⲁⲓ ⲉⲧⲉ ⲙⲡⲉ ⲣⲣⲟ ϣⲱⲡⲉ ϩⲁ ⲧⲉϥϩⲏ ⲟⲩⲧⲉ 
ⲙⲛⲛⲥⲱϥ ⲉϥⲧⲛⲧⲱⲛ ⲉⲣⲟϥ ϩⲙ ⲡⲉϥϣⲟⲩϣⲟⲩ ⲧⲏⲣϥ ⲙⲡϥϯ ϩⲓⲱⲱϥ ⲛⲑⲉ 
ⲛⲟⲩⲁ ⲛϩⲏⲧⲟⲩ. ⲉϣϫⲉ ⲡϣⲟⲩϣⲟⲩ ⲇⲉ ⲛⲛϣⲏⲣⲉ ⲙⲡⲉⲓⲁⲓⲱⲛ ⲡⲉ ϩⲉⲛ ⲏⲉⲓ 
ϩⲓϫⲙ ⲡⲕⲁϩ ⲙⲛ ϩⲉⲛ ⲕⲉⲧⲟⲡⲟⲥ ⲁⲩⲱ ⲛⲕⲉⲁⲅⲁⲑⲟⲛ ⲛⲥⲱⲙⲁⲧⲓⲕⲟⲛ ⲙⲁⲗⲓⲥⲧⲁ 
ⲉⲩⲣ ⲡⲕⲉⲕⲱⲧ ⲙⲙⲟⲟⲩ ϩⲛ ⲟⲩϫⲓ ⲛϭⲟⲛⲥ ⲁⲩⲱ ⲉⲩϫⲟ ⲙⲙⲟⲟⲩ ⲉⲩⲧⲱϭⲉ 
ⲙⲙⲟⲟⲩ ⲁⲩⲱ ⲉⲩⲥⲱⲟⲩϩ ⲙⲙⲟⲟⲩ ⲉϩⲟⲩⲛ ϩⲛ ϩⲉⲛ ⲁⲛⲟⲙⲓⲁ ⲉⲙⲛⲧⲁⲩ ⲟⲩⲕⲗ
ϫⲉ ⲏ ⲟⲩⲧⲁϭⲥⲉ ⲛⲟⲩⲉⲣⲏⲧⲉ ϩⲛ ⲧⲡⲉ ⲟⲛⲧⲱⲥ ⲛⲥⲉϣⲟⲃⲉ ⲁⲛ ⲉⲛⲃⲁϣⲟⲣ ⲉⲧⲉ 
ⲟⲩⲛⲧⲁⲩ ⲛⲉⲩⲃⲏⲃ ⲙⲛ ⲛⲕⲉⲍⲱⲟⲛ ⲧⲏⲣⲟⲩ ⲉⲧⲉ ⲛⲥⲉϣⲁⲁⲧ ⲁⲛ ⲙⲡⲉϣⲁⲩⲟⲩ
ⲟⲙϥ ⲙⲛ ⲡⲉϣⲁⲩⲥⲟⲟϥ ϣⲁ ϩⲣⲁⲓ ⲉⲛϫⲁϫ ⲁⲩⲱ ⲡϭⲁϫⲓϥ. ⲱ ⲧⲉⲓⲛⲟϭ ⲛⲟⲣⲅⲏ 
ⲉⲧⲛⲁⲧⲱⲙⲧ ⲉⲛⲉⲧⲉ ⲙⲛⲧⲁⲩ ϩⲉⲗⲡⲓⲥ ϩⲛ ⲧⲡⲉ. ⲡϭⲁϫⲓϥ ⲉⲓⲙⲉ ⲡⲕⲁⲓⲣⲟⲥ ⲉⲧⲉ 
ⲛϥⲛⲁϭⲓⲛⲉ ⲁⲛ ⲛϩⲏⲧϥ ⲉⲥⲱⲟⲩϩ ⲉϩⲟⲩⲛ ⲉⲧⲃⲉ ⲡⲁⲓ ϥⲥⲟⲃⲧⲉ ⲛⲧⲉϥϩⲣⲉ ϩⲙ 
ⲡϣⲱⲙ ϥⲧⲁϣⲟ ⲙⲡⲉϥⲕⲱ ⲉϩⲣⲁⲓ ϩⲙ ⲡⲱ<pb xml:id="ⲙ︦ⲅ︦"/>ϩⲥ ϫⲉ ⲉϥⲛⲁⲱⲛϩ ϩⲛ 
ⲛⲉϩⲟⲟⲩ ⲉⲧⲉ ⲛϥⲛⲁϩⲉ ⲉⲟⲩⲟⲛ ⲁⲛ ⲛϩⲏⲧⲟⲩ ⲡⲣⲱⲙⲉ ⲇⲉ ⲛϥⲉⲓⲙⲉ ⲁⲛ ⲏ 
ϥⲉⲓⲙⲉ ⲟⲛ ϥⲱⲃϣ ⲙⲙⲟϥ ⲉϥⲟ ⲛⲁⲧⲥⲟⲟⲩⲛ ϫⲉ ⲡⲉⲧⲉ ⲙⲡϥⲁⲁϥ ⲁⲩⲱ ⲡⲉⲧⲉ 
 
ⲙⲡϥⲥⲟⲟⲩϩϥ ⲉϩⲟⲩⲛ ϩⲙ ⲡⲉⲓⲁⲓⲱⲛ ⲛϥⲛⲁϭⲛⲧϥ ⲁⲛ ϩⲙ ⲡⲉⲧⲛⲏⲩ ⲟⲩⲇⲉ ⲛϥ
ⲛⲁⲛⲁⲩ ⲁⲛ ⲙⲙⲁⲩ ⲉⲛⲉϩ ⲉⲗⲁⲁⲩ ⲛⲁⲅⲁⲑⲟⲛ. ⲉϣϫⲉ ⲟⲩⲛⲧⲉ ⲡⲇⲓⲕⲁⲓⲟⲥ ⲛⲁⲙⲉ 
ϩⲉⲛ ⲧⲟⲡⲟⲥ ⲉⲩⲟⲩⲟϣⲥ ⲉⲃⲟⲗϩⲛ ⲙⲡⲏⲩⲉ ⲉⲧⲃⲉ ϫⲉ ⲁϥⲙⲟⲟϣⲉ ϩⲛ ⲧⲉϩⲓⲏ ⲉⲧϭⲏⲩ 
ⲁⲩⲱ ⲉⲧϩⲉϫϩⲱϫ ϩⲓϫⲙ ⲡⲕⲁϩ ⲉⲓⲉ ϩⲙ ⲡⲧⲣⲉ ⲡⲣⲉϥⲉⲣ ⲛⲟⲃⲉ ⲟⲛ ⲙⲟⲟϣⲉ 
ϩⲛ ⲧⲉϩⲓⲏ ⲉⲧⲟⲩⲥⲱϣ ϩⲓϫⲙ ⲡⲕⲁϩ ⲁⲩⲱ ⲉⲧⲟⲩⲉⲥⲧⲱⲛ ⲏⲇⲏ ⲁϥⲥⲟⲃⲧⲉ ⲛⲁϥ 
ⲛϩⲉⲛ ⲙⲁ ⲉⲩϩⲉϫϩⲱϫ ϩⲛ ⲁⲙⲛⲧⲉ ⲡⲙⲁ ⲉⲧⲉ ⲙⲛ ϩⲁⲏ ⲛⲁϣⲱⲡⲉ ⲛⲛⲉϥ
ϩⲓⲥⲉ ⲉⲃⲟⲗ ϩⲱⲱϥ ϫⲉ ⲙⲡϥⲥⲉⲓ ⲛⲟⲩⲱϣⲥ ⲉⲃⲟⲗ ϩⲓϫⲙ ⲡⲕⲁϩ. ⲟⲩⲥⲩⲛⲁⲅⲱⲅⲏ 
ⲏ ⲟⲩⲯⲩⲭⲏ ϩⲱⲱⲥ ⲧⲉ ⲧⲁⲓ ⲉⲧⲟⲩϣⲁϫⲉ ⲉⲧⲃⲏⲏⲧⲥ ϫⲉ ⲛⲉϩⲓⲟⲟⲩⲉ ⲙⲡⲉⲥⲏⲉⲓ 
ϭⲏⲩ ⲁⲩⲱ ⲥⲛⲁⲉⲩⲫⲣⲁⲛⲉ ϩⲛ ⲛⲉϩⲟⲟⲩ ⲛϩⲁⲉ. ⲁϣ ⲛⲉ ⲛⲉϩⲟⲟⲩ ⲛϩⲁⲉ ⲛⲥⲁ 
ⲧⲣⲉ ⲡⲡⲓⲥⲧⲟⲥ ⲛⲁⲙⲉ ⲥⲓ ⲙⲡⲧⲱⲧ ⲛϩⲏⲧ ⲛⲧⲉϥⲇⲓⲕⲁⲓⲟⲥⲩⲛⲏ ⲉϥⲛⲁ ⲉⲣⲁⲧϥ 
ⲙⲡⲉⲛⲧⲁϥⲧⲁⲁϥ ⲛⲁⲝⲓⲟⲥ ⲛⲧⲉⲭⲁⲣⲓⲥ ⲉⲧⲉ ⲙⲛ ⲟⲩⲟⲛ ϫⲟⲥⲉ <pb xml:id="ⲙ︦ⲇ︦"/> ⲉⲣⲟⲥ 
ⲉⲃⲟⲗϫⲉ ⲉⲣϣⲁⲛ ⲓ︦ⲥ︦ ϩⲉⲡ ⲡⲉϥϩⲟ ⲉⲡⲣⲱⲙⲉ ⲏ ⲛϥⲕⲧⲟϥ ⲉⲃⲟⲗ ⲙⲙⲟϥ ⲙⲡⲥⲟⲡ 
ⲉⲧⲙⲙⲁⲩ ⲟⲩ ⲡⲉ ⲡⲉϥϣⲁⲩ ⲕⲁⲛ ⲉⲙⲡϥⲕⲁ ⲕⲉϩⲛⲁⲁⲩ ϫⲉ ⲙⲡϥⲧⲣⲉⲩϣⲱⲡⲉ 
ⲛⲁϥ ϩⲓϫⲙ ⲡⲕⲁϩ ⲁⲩⲱ ⲛϥⲣ ⲣⲙⲙⲁⲟ ⲛϩⲏⲧⲟⲩ ⲧⲏⲣⲟⲩ ⲉϥⲟ ⲇⲉ ⲛⲧⲁⲗⲁⲓ
ⲡⲱⲣⲟⲥ ϩⲛ ⲛⲁ ⲧⲡⲉ ⲛⲟⲩϣⲡⲏⲣⲉ ⲁⲛ ϭⲉ ⲧⲉ ⲉϣϫⲉ ⲙⲙⲛ ⲇⲓⲁⲫⲟⲣⲁ ϣⲟⲟⲡ 
ϩⲙ ⲡⲉⲓⲁⲓⲱⲛ ⲟⲩⲧⲉ ⲛⲟⲩⲙⲟⲉⲓϩⲉ ⲁⲛ ⲧⲉ ϫⲉ ⲡⲛⲟⲩⲧⲉ ⲥⲩⲛⲭⲱⲣⲉⲓ ⲉⲧⲣⲉ ⲡⲁ
 
ⲡⲓⲥⲧⲟⲥ ⲣ ⲣⲙⲙⲁⲟ ⲁⲩⲱ ⲡⲡⲓⲥⲧⲟⲥ ϩⲟⲙⲟⲓⲱⲥ ⲏ ϫⲉ ⲡⲉⲩⲥⲉⲃⲏⲥ ⲣ ϭⲣⲱϩ ⲁⲩⲱ 
ⲡⲁⲥⲉⲃⲏⲥ ⲟⲛ ϩⲟⲙⲟⲓⲱⲥ ⲁⲩⲱ ⲡⲉⲓⲧⲱⲙⲧ ⲛⲟⲩⲱⲧ ⲡⲉⲧⲧⲁϩⲟ ⲛⲟⲩⲟⲛ ⲛⲓⲙ 
ⲡⲇⲓⲕⲁⲓⲟⲥ ϣⲱⲡⲉ ⲁⲩⲱ ⲡⲁⲇⲓⲕⲟⲥ ⲁⲩⲱ ⲡⲉⲓⲙⲟⲩ ⲛⲟⲩⲱⲧ ⲡⲉⲧⲧⲱⲙⲧ ⲉⲡⲁ
ⲑⲏⲧ ⲙⲛ ⲡⲥⲁⲃⲉ ⲡⲡⲓⲥⲧⲟⲥ ⲁⲩⲱ ⲡⲁⲡⲓⲥⲧⲟⲥ ⲡⲣⲙ ⲛϩⲏⲧ ⲁⲩⲱ ⲡⲁⲑⲏⲧ ϩⲙ 
ⲡⲁⲓ ⲉⲛⲧⲁϥϫⲟⲟⲥ ⲡⲉⲛⲧⲁϥⲣ ⲡⲙⲉⲉⲩⲉ ⲛⲛⲉⲧⲛϣⲁϫⲉ ⲉⲧⲃⲏⲏⲧⲟⲩ ⲡⲉⲕⲕⲗⲏ
ⲥⲓⲁⲥⲧⲏⲥ ϫⲉ ⲁⲓⲉⲓⲙⲉ ⲟⲛ ⲁⲛⲟⲕ ϫⲉ ⲟⲩⲧⲱⲙⲧ ⲛⲟⲩⲱⲧ ⲡⲉⲧⲛⲁⲧⲱⲙⲧ ⲉⲣⲟⲟⲩ 
ⲧⲏⲣⲟⲩ ⲁⲩⲱ ⲁⲓϫⲟⲟⲥ ϩⲙ ⲡⲁϩⲏⲧ ϫⲉ ⲡⲉⲧⲛⲁⲧⲱⲙⲧ ⲉⲡⲁⲑⲏⲧ ⲉⲓⲉ ϥⲛⲁⲧⲱⲙⲧ 
ⲉⲣⲟⲓ ϩⲱ ⲉⲧⲃⲉ ⲟⲩ ϭⲉ ⲛⲧⲟⲟⲩⲛ ⲁⲓⲣ ⲥⲟⲫⲟⲥ ⲁⲛⲟⲕ ⲁⲓϫⲱ ⲛⲟⲩϣⲁϫⲉ ⲛϩⲟⲩⲟ 
<pb xml:id="ⲙ︦ⲉ︦"/> ϩⲙ ⲡⲁϩⲏⲧ ⲁⲩⲱ ϫⲉ ⲙⲛ ⲣ ⲡⲙⲉⲉⲩⲉ ϣⲟⲟⲡ ⲙⲡⲥⲟⲫⲟⲥ ⲙⲛ ⲡⲁⲑⲏⲧ 
ⲁⲩⲱ ϫⲉ ⲛⲁϣ ⲛϩⲉ ⲉϥⲛⲁⲙⲟⲩ ⲛϭⲓ ⲡⲥⲟⲫⲟⲥ ⲙⲛ ⲡⲁⲑⲏⲧ ⲁⲩⲱ ϫⲉ ⲁⲓⲙⲉⲥⲧⲉ 
ⲡⲁⲱⲛϩ ⲧⲏⲣϥ ϫⲉ ⲟⲩⲡⲟⲛⲏⲣⲟⲛ ⲉϩⲣⲁⲓ ⲉϫⲱⲓ ⲡⲉ ⲡⲧⲁⲙⲓⲟ ⲛⲧⲁⲩⲧⲁⲙⲓⲟϥ 
ϩⲁⲣⲟϥ ⲙⲡⲣⲏ ⲉϥϣⲁϫⲉ ⲉⲛⲉϩⲃⲏⲩⲉ ⲁⲛ ⲙⲡⲛⲟⲩⲧⲉ ⲛⲉⲛⲧⲁϥⲧⲁⲙⲓⲟⲟⲩ ⲧⲏ
ⲣⲟⲩ ⲛⲁⲛⲟⲩⲟⲩ ⲅⲁⲣ ⲛϩⲟⲩⲟ ⲁⲗⲗⲁ ⲉϥϣⲁϫⲉ ⲉⲡⲡⲉⲣⲓⲥⲡⲁⲥⲙⲟⲥ ⲛⲛⲣⲱⲙⲉ 
 
ⲉⲛⲧⲁϥϫⲓ ⲡⲉⲓⲣⲁ ϩⲱⲱϥ ⲙⲙⲟϥ ⲕⲁⲧⲁ ⲡⲉⲛⲧⲁϥϫⲟⲟϥ ϫⲉ ⲁⲓϫⲓⲥⲉ ⲙⲡⲉⲛⲧⲁⲓ
ⲧⲁⲙⲓⲟϥ ⲛⲁⲓ ⲁⲓⲕⲱⲧ ⲛⲁⲓ ⲛϩⲉⲛ ⲏⲉⲓ ⲁⲓⲧⲱϭⲉ ⲛⲁⲓ ⲛϩⲉⲛ ⲙⲁ ⲛⲉⲗⲟⲟⲗⲉ 
ⲁⲓⲧⲁⲙⲓⲟ ⲛⲁⲓ ⲛϩⲉⲛ ⲕⲏⲡⲟⲥ ⲙⲛ ⲛⲕⲟⲟⲩⲉ ⲉⲧⲟϣ ⲉⲧⲛⲏⲩ ⲙⲛⲛⲥⲁ ⲛⲁⲓ ⲉⲧϥⲱⲡ 
ⲙⲙⲟⲟⲩ ⲉϩⲉⲛ ⲉⲗⲁⲭⲓⲥⲧⲟⲛ ⲛⲑⲉ ⲉⲛⲧⲁϥϫⲟⲟⲥ ϫⲉ ⲁⲓⲕⲧⲟⲓ ⲟⲛ ⲁⲛⲟⲕ ϩⲛ 
ⲛⲁϩⲃⲏⲟⲩⲉ ⲧⲏⲣⲟⲩ ⲛⲁⲓ ⲉⲛⲧⲁ ⲛⲁϭⲓϫ ⲧⲁⲙⲓⲟⲟⲩ ⲁⲩⲱ ϩⲙ ⲡⲁϩⲓⲥⲉ ⲉⲛⲧⲁⲓ
ⲙⲟⲕϩ ⲛϩⲏⲧϥ ⲉⲧⲣⲁⲁⲁⲩ ⲛⲁⲓ ⲁⲩⲱ ⲉⲓⲥ ϩⲏⲏⲛⲉ ⲧⲏⲣⲟⲩ ⲡⲉⲧϣⲟⲩⲉⲓⲧ ⲡⲉⲧⲛ
ϩⲏⲧⲟⲩ ϩⲓ ⲟⲩⲱϣ ⲙⲡⲛ︦ⲁ︦ ⲉⲩⲣ ⲡⲕⲉⲑⲙⲕⲟ ⲛⲛⲣⲱⲙⲉ ⲉⲧⲣ ϩⲟⲩⲟ ⲛϩⲏⲧⲟⲩ 
ⲛⲑⲉ ⲉⲛⲧⲁϥϫⲟⲟⲥ ϫⲉ ⲡϩⲓⲥⲉ ⲙⲡⲣⲱⲙⲉ ⲛⲁⲑⲙⲕⲟϥ ⲡⲁⲓ ⲉⲧⲉ ⲙⲡϥⲉⲓⲙⲉ 
ⲉⲧⲣⲉϥⲃⲱⲕ ⲉⲧⲡⲟⲗⲓⲥ ⲉⲧⲉ ⲡⲁⲓ ⲡⲉ ϫⲉ <pb xml:id="ⲙ︦︦ϝ︦"/> ⲙⲡϥⲥⲃⲧⲱⲧϥ ⲉⲡⲙⲁ ⲉⲧⲉϥⲛⲁ
ⲃⲱⲕ ⲉⲣⲟϥ. ⲉϣϫⲉ ⲟⲩⲛ ⲟⲩⲁ ⲇⲉ ⲙⲉⲉⲩⲉ ϫⲉ ⲉϥⲧⲟⲛⲧⲛ ⲙⲙⲟϥ ⲉⲣⲟϥ ⲉϥⲧⲁⲙⲓⲟ 
ⲛⲧⲉϥϩⲉ ⲁⲩⲱ ⲉϥⲥⲱⲟⲩϩ ⲉϩⲟⲩⲛ ⲛⲧⲉϥϩⲉ ⲙⲁⲣⲉϥⲧⲛⲧⲱⲛ ⲟⲛ ⲉⲣⲟϥ ⲉϥϫⲱ ⲙ
ⲙⲟⲥ ϫⲉ ⲁⲓⲕⲧⲟⲓ ⲁⲛⲟⲕ ⲉⲧⲣⲉ ⲡⲁϩⲏⲧ ⲁⲡⲟⲧⲁⲥⲥⲉ ϩⲙ ⲡⲁϩⲓⲥⲉ ⲧⲏⲣϥ ⲉⲛⲧⲁⲓϣⲡ 
ϩⲓⲥⲉ ⲛϩⲏⲧϥ ϩⲁ ⲡⲣⲏ ⲛⲑⲉ ⲟⲛ ⲉⲛⲧⲁϥϫⲟⲟⲥ ϫⲉ ⲁⲛⲟⲕ ⲁⲓⲙⲉⲥⲧⲉ ⲡⲁϩⲓⲥⲉ ⲧⲏⲣϥ 
ⲉϯ ϩⲟⲥⲉ ⲁⲛⲟⲕ ⲛϩⲏⲧⲧ ϩⲁ ⲡⲣⲏ ϫⲉ ⲉⲓⲛⲁⲕⲁⲁϥ ⲙⲡⲣⲱⲙⲉ ⲉⲛⲁⲉⲓ ⲙⲛⲛⲥⲱⲓ 
ⲁⲩⲱ ⲛⲓⲙ ⲡⲉⲧⲥⲟⲟⲩⲛ ϫⲉ ϥⲛⲁⲣ ⲥⲟⲫⲟⲥ ϫⲛ ϥⲛⲁⲣ ⲁⲑⲏⲧ ⲁⲩⲱ ⲛϥⲣ ϫⲟⲉⲓⲥ 
 
ⲉⲡⲁϩⲓⲥⲉ ⲧⲏⲣϥ ⲉⲛⲧⲁⲓϣⲡ ϩⲓⲥⲉ ⲛϩⲏⲧϥ ⲛⲧⲁϥϫⲉ ⲛⲁⲓ ⲅⲁⲣ ⲉⲧⲃⲉ ⲟⲩⲟⲛ ⲛⲓⲙ 
ⲁⲩⲱ ⲉϣϫⲉ ⲡⲣⲱⲙⲉ ⲟⲩⲱϣ ⲁⲛ ⲉⲕⲁⲁⲩ ⲛⲥⲱϥ ⲉϩⲛⲁϥ ϥⲛⲁⲕⲁⲁⲩ ⲡⲁⲛⲧⲱⲥ 
ⲉϩⲛⲁϥ ⲁⲛ ⲁⲩⲱ ⲉⲙⲛⲧϥ ϩⲙⲟⲧ ⲙⲙⲁⲩ. ⲉϣϫⲉ ⲟⲩⲛ ⲣⲱⲙⲉ ⲉⲙⲡϥϫⲓ ⲗⲁⲁⲩ 
ⲛⲙⲙⲁϥ ϩⲛ ⲛⲉϥϩⲓⲥⲉ ⲧⲏⲣⲟⲩ ⲟⲩⲛ ⲣⲱⲙⲉ ⲟⲛ ⲉⲙⲡϥⲕⲁ ⲗⲁⲁⲩ ⲉⲡⲁϩⲟⲩ 
ⲉⲙⲡϥϥⲓⲧϥ ϩⲛ ⲛⲉⲧϣⲟⲟⲡ ⲛⲁϥ ⲧⲏⲣⲟⲩ ⲉⲧⲉ ⲛⲣⲉϥϯ ⲛⲉ ⲛⲁⲓ ⲉⲛⲧⲁⲩⲥⲱⲟⲩϩ 
ⲉϩⲟⲩⲛ ⲛϩⲉⲛ ⲁϩⲟ ϩⲛ ⲧⲡⲉ ⲉⲡⲟⲩⲱⲛϩ ⲉⲃⲟⲗ ⲙⲡⲉⲛⲧⲁϥϫⲟⲟϥ ϫⲉ ⲡⲉⲓⲧⲱⲙⲧ 
ⲛⲟⲩⲱⲧ ⲛⲟⲩⲟⲛ ⲛⲓⲙ ⲡⲉ ϩⲁⲣⲟⲥ ⲛⲧⲡⲉ ⲉⲛϩⲟⲥⲟⲛ <pb xml:id="ⲙ︦ⲍ︦"/> ⲉⲛⲛⲁⲩ ⲉⲡⲟⲩⲟⲉⲓⲛ 
ⲙⲡⲣⲏ ⲁⲗⲗⲁ ⲡⲁⲓ ⲡⲉ ⲡϣⲱⲛⲉ ⲛϩⲟⲩⲟ ⲛⲛⲉⲧⲛⲁⲉⲓ ⲉⲣⲟϥ ⲁⲩⲱ ⲡⲉϩⲟⲩⲉ 
ⲣⲁϣⲉ ⲛⲛⲉⲛⲧⲁⲩⲥⲃⲧⲱⲧϥ ⲛⲁⲩ ⲉⲃⲟⲗϫⲉ ϩⲙ ⲡⲙⲁ ⲉⲧⲙⲙⲁⲩ ⲕⲁⲧⲁ ⲛⲉⲡⲣⲟ
ⲫⲏⲧⲉⲓⲁ ⲛⲛⲉⲡⲣⲟⲫⲏⲧⲏⲥ ⲙⲛ ⲛⲉⲥⲃⲟⲟⲩⲉ ⲛⲛⲁⲡⲟⲥⲧⲟⲗⲟⲥ ⲛϩⲟⲩⲟ ⲇⲉ ⲛⲉⲩⲁⲅ
ⲅⲉⲗⲓⲟⲛ ⲧⲛⲛⲁⲉⲓⲙⲉ ϫⲉ ⲟⲩⲉⲧ ⲛⲉⲧⲛⲁⲧⲱⲙⲧ ⲉⲛⲉⲩⲥⲉⲃⲏⲥ ⲛⲁⲙⲉ ϩⲉⲛ ⲏⲉⲓ 
ⲛⲁⲧⲙⲟⲩⲛⲅ ⲛϭⲓϫ ⲁⲩⲱ ⲙⲧⲟⲛ ⲛⲓⲙ ϩⲓ ⲣⲁϣⲉ ⲛⲓⲙ ⲁⲩⲱ ⲥⲙⲟⲩ ⲛⲓⲙ ⲙⲛ 
ⲛⲉⲧⲉ ⲙⲛ ⲣⲱⲙⲉ ⲛⲁϣⲙⲉⲉⲩⲉ ⲉⲣⲟⲟⲩ ϫⲉ ⲉϥⲛⲁϫⲟⲟⲩ ⲁⲩⲱ ⲟⲩⲉⲧ ⲛⲉⲧⲛⲁ
ⲧⲱⲙⲧ ⲉⲛⲁⲥⲉⲃⲏⲥ ϩⲉⲛ ⲏⲉⲓ ϩⲛ ⲁⲙⲛⲧⲉ ϩⲉⲛ ⲧⲁⲙⲉⲓⲟⲛ ⲙⲙⲁⲩ ⲙⲛ ϩⲉⲛ 
ⲙⲟⲕϩⲥ ϩⲉⲛ ⲗⲩⲡⲏ ϩⲉⲛ ⲥⲁϩⲟⲩ ⲙⲛ ⲛⲕⲟⲟⲩⲉ ⲧⲏⲣⲟⲩ ⲉⲧⲉ ⲟⲩⲟⲉⲓ ⲛⲟⲩⲟⲛ 
 
ⲛⲓⲙ ⲉⲧⲟⲩⲥⲃⲧⲱⲧ ⲛⲁⲩ. ⲡⲁⲓ ⲇⲉ ⲟⲛ ϫⲉ ⲟⲩⲙⲛⲧⲣⲙⲙⲁⲟ ⲉⲩϩⲁⲣⲉϩ ⲉⲣⲟⲥ 
ⲙⲡⲉⲧⲛϩⲏⲧⲥ ⲉⲩⲕⲁⲕⲓⲁ ⲛⲁϥ ⲁⲩⲱ ⲧⲙⲛⲧⲣⲙⲙⲁⲟ ⲛⲁⲧⲁⲕⲟ ϩⲛ ⲟⲩⲡⲉⲣⲓⲥ
ⲡⲁⲥⲙⲟⲥ ⲙⲡⲟⲛⲏⲣⲟⲛ. ⲁⲩⲱ ⲕⲁⲧⲁ ⲑⲉ ⲉⲛⲧⲁϥⲉⲓ ⲉⲃⲟⲗ ⲛϩⲏⲧⲥ ⲛⲧⲉϥⲙⲁⲁⲩ 
ⲉϥⲕⲏ ⲕⲁϩⲏⲩ ⲉϥⲛⲁⲕⲧⲟϥ ⲟⲛ ⲉⲧⲣⲉϥⲃⲱⲕ ⲛⲑⲉ ⲛⲧⲁϥⲉⲓ ⲙⲙⲟⲥ ⲁⲩⲱ ⲛϥⲛⲁϫⲓ 
ⲗⲁⲁⲩ ⲁⲛ ⲛⲙⲙⲁϥ ϩⲙ ⲡⲉϥϩⲓⲥⲉ ϫⲉ ⲉϥⲉⲙⲟⲟϣⲉ ⲉⲟⲩⲛ ⲡⲉⲧ<pb xml:id="ⲙ︦ⲏ︦"/>ⲛ
ⲧⲟⲟⲧϥ ⲉϥϣⲁϫⲉ ⲉⲧⲃⲉ ⲡⲉⲧⲟ ⲛⲁⲧⲛⲁ ⲡⲁⲓ ⲉⲛⲧⲁⲩⲧⲱⲙ ⲛⲛⲃⲁⲗ ⲙⲡⲉϥϩⲏⲧ 
ⲉⲧⲙⲧⲣⲉϥⲣ ⲡⲙⲉⲉⲩⲉ ⲛⲧⲉϥϭⲓ ⲛⲃⲱⲕ ⲉⲣⲁⲧϥ ⲙⲡⲛⲟⲩⲧⲉ ⲟⲩ ⲙⲟⲛⲟⲛ ⲅⲁⲣ ϫⲉ 
ⲁϥϯ ⲛⲁϥ ⲛⲧⲙⲛⲧⲣⲙⲙⲁⲟ ⲉⲛϥⲙⲡϣⲁ ⲁⲛ ⲁⲗⲗⲁ ⲁϥϩⲁⲣⲉϩ ⲉⲣⲟⲥ ⲛⲁϥ 
ⲉⲩϫⲡⲓⲟ ⲛⲧⲉϥⲙⲛⲧⲁⲧⲛⲟⲩⲧⲉ ϩⲙ ⲡⲉϩⲟⲟⲩ ⲙⲡϩⲁⲡ. ⲟⲩⲧⲉⲓⲙⲓⲛⲉ ⲅⲁⲣ ⲟⲛ 
ⲡⲉ ⲡⲁⲓ ⲉⲧⲙⲙⲁⲩ ⲉⲛⲧⲁϥⲧⲣⲉ ⲧⲉϥⲭⲱⲣⲁ ⲟⲩⲱⲱⲗⲉ ⲉⲙⲡϥⲱⲥⲕ ⲉⲥⲱⲧⲙ 
ϩⲓⲧⲙ ⲡⲛⲟⲩⲧⲉ ϫⲉ ⲡⲁⲑⲏⲧ ⲥⲉⲛⲁϥⲓ ⲛⲧⲉⲕⲯⲩⲭⲏ ⲛⲧⲉⲓⲟⲩϣⲏ ⲛⲧⲟⲟⲧⲕ ⲛⲉⲛ
ⲧⲁⲕⲥⲃⲧⲱⲧⲟⲩ ⲉⲩⲛⲁϣⲱⲡⲉ ⲛⲛⲓⲙ. ⲟⲩⲣⲱⲙⲉ ⲅⲁⲣ ⲉⲙⲡϥⲥⲟⲩⲛ ⲓ︦ⲥ︦ ϫⲉ ⲉϥⲉ
 
ⲉⲓⲙⲉ ⲉⲛⲉⲛⲧⲁϥⲁⲁⲩ ⲛⲁϥ ⲟⲛⲧⲱⲥ ⲛϥⲙⲡϣⲁ ⲁⲛ ⲉⲧⲣⲉϥⲧⲥⲁⲃⲟϥ ⲉϥⲓ ⲟⲩ
ϩⲟⲃⲟⲗⲟⲥ ⲛⲟⲩⲱⲧ ⲛⲙⲙⲁϥ ⲉⲧⲉϩⲓⲏ ⲉⲧϥⲛⲁⲃⲱⲕ ⲛϩⲏⲧⲥ ⲏ ⲉⲧⲣⲉϥϫⲟⲟⲩⲥⲉ 
ϩⲁ ⲧⲉϥϩⲏ. ⲛⲓⲙ ⲡⲉⲧⲉ ⲙⲉϥⲥⲃⲧⲱⲧϥ ⲕⲁⲧⲁ ϩⲱⲃ ⲛⲓⲙ ⲉϥⲛⲁ ⲉⲡϣⲙⲙⲟ.
ⲙⲁⲗⲓⲥⲧⲁ ϣⲁⲩϫⲟⲟⲥ ⲉⲛⲣⲙⲙⲁⲟ ϫⲉ ϣⲁⲩⲥⲡⲟⲩⲇⲁⲍⲉ ⲉϥⲓ ⲛⲉⲩⲭⲣⲏⲙⲁ 
ⲛⲙⲙⲁⲩ ⲉⲩⲛⲁⲁⲡⲟⲇⲏⲙⲉⲓ ⲉⲩⲭⲱⲣⲁ ⲉⲥⲟⲩⲏⲩ ⲁⲩⲱ ϩⲱⲥ ⲉϣϫⲉ ⲛⲧⲁⲩⲧⲱⲙ 
ⲛⲛⲃⲁⲗ ⲛⲧⲉⲓⲙⲓⲛⲉ ⲛⲣⲱⲙⲉ ⲉⲧⲉϩⲓⲏ ⲉⲧⲛϣⲁϫⲉ ⲉⲣⲟⲥ ⲛⲧⲁⲩⲧⲟⲙⲟⲩ ⲅⲁⲣ 
ⲁⲗⲏ<pb xml:id="ⲙ︦ⲑ︦"/>ⲑⲱⲥ ⲉⲃⲟⲗϫⲉ ⲕⲁⲛ ⲉⲣϣⲁⲛ ⲡⲣⲱⲙⲉ ⲙⲟⲟϣⲉ ϫⲓⲛ ϫⲱⲥ ⲛⲟⲩ
ⲭⲱⲣⲁ ϣⲁ ϫⲱⲥ ⲛϥⲛⲁϣⲱⲱⲧ ⲁⲛ ⲙⲡⲟⲉⲓⲕ ⲙⲛ ⲡⲙⲟⲟⲩ ⲛⲉⲓⲉⲣⲱⲟⲩ ⲅⲁⲣ 
ⲥⲱⲕ ϩⲙ ⲙⲁ ⲛⲓⲙ ⲁⲩⲱ ⲛⲙⲟⲩⲉⲓⲟⲟⲩⲉ ϩⲁⲧⲉ ⲕⲁⲧⲁ ⲧⲟⲡⲟⲥ ϣⲁ ϩⲣⲁⲓ ⲉⲛ
ⲙⲟⲩ ⲛϩⲱⲟⲩ ⲉⲧⲟϣ ⲁⲩⲱ ⲛⲣⲟ ⲛⲛⲛⲁⲏⲧ ⲟⲩⲱⲛ ⲛⲛⲉⲧⲛⲁⲡⲁⲣⲁⲅⲉ ϩⲙ ⲡⲕⲁϩ 
ⲧⲏⲣϥ ⲁⲩⲱ ⲟⲩⲛ ⲙⲁ ⲛϭⲟⲉⲓⲗⲉ ϩⲙ ⲙⲁ ⲛⲓⲙ ϩⲛ ⲧⲟⲓⲕⲟⲩⲙⲉⲛⲏ ⲧⲏⲣⲥ. ⲁϣ 
ⲇⲉ ⲛⲏⲓ ⲡⲉⲧⲛⲁⲟⲩⲱⲛ ⲛⲛⲉⲛⲧⲁⲩⲕⲱ ⲛⲧⲉⲩⲙⲛⲧⲣⲙⲙⲁⲟ ⲛϩⲉⲛ ⲕⲟⲟⲩⲉ ⲁⲩ
 
ⲃⲱⲕ ⲛⲑⲉ ⲉⲧⲥⲏϩ. ⲙⲛ ⲙⲁ ⲛϭⲟⲉⲓⲗⲉ ⲙⲛ ⲉⲓⲟⲟⲣ ⲙⲛ ⲉⲓⲉⲣⲟ ⲙⲛ ⲡⲏⲅⲏ 
ⲙⲙⲛ ⲙⲟⲩ ⲛϩⲱⲟⲩ ⲙⲙⲛ ⲛⲣⲱⲙⲉ ⲉϥⲥⲟⲟⲩⲧⲛ ⲛⲟⲩⲁⲡⲟⲧ ⲙⲙⲟⲟⲩ ⲉⲡⲉⲧⲉ 
ⲧⲁⲛⲁⲅⲕⲏ ⲉⲣⲟϥ ⲧⲉ ⲉⲃⲱⲕ ⲛϩⲏⲧⲥ ⲉⲙⲡϥϯ ϫⲉ ⲉϥⲉϫⲓ ⲙⲡϥⲟⲩⲱⲛ ⲙⲡⲉϥⲣⲟ
ⲙⲡⲉⲧⲉ ⲙⲛⲧϥ ⲏⲉⲓ ϫⲉ ⲉⲩⲛⲁⲟⲩⲱⲛ ⲛⲁϥ ϩⲙ ⲡⲙⲁ ⲉⲧⲉⲣⲉ ⲙⲁ ⲛⲓⲙ ⲛⲁⲧⲱⲙ 
ⲉⲣⲟϥ ⲉⲩϣⲁⲛⲡϩ ⲡⲱⲣϫ ⲙⲡⲣⲟ. ⲕⲛⲁⲩ ϫⲉ ⲟⲩⲡⲉⲧϣⲟⲩⲉⲓⲧ ⲧⲉ ⲟⲩⲙⲛⲧⲣⲙ
ⲙⲁⲟ ⲉⲩⲣ ⲡⲉⲧⲛⲁⲛⲟⲩϥ ⲛϩⲏⲧⲥ ⲁⲛ ⲟⲩ ⲙⲟⲛⲟⲛ ϫⲉ ⲡⲉϩⲟⲩⲟ ⲉⲛⲧⲁϥϣⲱⲡⲉ 
ⲛⲁϥ ⲙⲡϥϯ ϩⲏⲩ ϩⲟⲗⲱⲥ ⲁⲗⲗⲁ ϫⲉ ⲛⲧⲁϥϩⲁⲥⲧϥ ⲉⲡⲧⲏⲩ ⲁⲩⲱ ⲛⲉϥϩⲟⲟⲩ 
ⲧⲏⲣⲟⲩ ⲉⲩϣⲟⲟⲡ <pb xml:id="ⲛ︦"/> ϩⲛ ⲟⲩⲕⲁⲕⲉ ⲙⲛ ⲟⲩϩⲏⲃⲉ ⲙⲛ ⲕⲉⲛⲟϭ ⲛϭⲱⲛⲧ ⲙⲛ 
ⲟⲩϣⲱⲛⲉ ⲙⲛ ⲟⲩⲭⲟⲗⲏ ϩⲛ ⲟⲩϩⲙⲟⲙ ⲁⲛ ⲛⲥⲱⲙⲁ ⲏ ⲟⲩⲁⲣⲟϣ ⲁⲗⲗⲁ ϩⲛ 
ⲟⲩϣⲱⲛⲉ ⲛⲯⲩⲭⲏ ⲁⲩⲱ ⲟⲩⲧⲕⲁⲥ ⲛϩⲏⲧ ϫⲉ ⲙⲡϥⲉⲓⲙⲉ ϫⲉ ⲉϥⲛⲁⲕⲁ ⲧⲉϥ
ⲙⲛⲧⲣⲙⲙⲁⲟ ⲧⲱⲛ ϫⲉ ⲙⲡϥⲥⲟⲩⲛ ⲡⲉⲛⲧⲁϥⲧⲁⲁⲥ ⲛⲁϥ ⲓ︦ⲥ︦ ⲟⲩⲇⲉ ⲙⲡϥⲛⲟⲉⲓ 
ⲙⲡⲙⲁ ⲉⲛⲧⲁϥϫⲟⲟϥ ϫⲉ ⲥⲟⲟⲩϩⲥ ⲛⲁⲕ ⲉⲙⲁⲩ. ⲡⲁⲓ ⲇⲉ ⲟⲛ ϫⲉ ⲟⲩⲣⲱⲙⲉ ⲡⲉ 
 
ⲛⲧⲁ ⲡⲛⲟⲩⲧⲉ ϯ ⲛⲁϥ ⲛⲟⲩⲙⲛⲧⲣⲙⲙⲁⲟ ⲙⲛ ϩⲉⲛ ϩⲩⲡⲁⲣⲭⲟⲛⲧⲁ ⲁⲩⲱ ⲟⲩ
ⲉⲟⲟⲩ ⲉⲛϥϣⲁⲁⲧ ⲁⲛ ⲛⲗⲁⲁⲩ ϩⲛ ⲛⲉⲧϥⲛⲁⲉⲡⲓⲑⲩⲙⲉⲓ ⲉⲣⲟⲟⲩ ⲧⲏⲣⲟⲩ ⲁⲩⲱ 
ⲛⲧⲉⲧⲙ ⲡⲛⲟⲩⲧⲉ ϯ ⲉⲝⲟⲩⲥⲓⲁ ⲛⲁϥ ⲉⲟⲩⲱⲙ ⲉⲃⲟⲗⲛϩⲏⲧⲥ ϫⲉ ⲟⲩϣⲙⲙⲟ 
ⲛⲣⲱⲙⲉ ⲡⲉⲧⲛⲁⲟⲩⲟⲙⲥ ⲡⲥⲟⲛ ⲟⲛ ⲡⲉ ⲙⲡⲉⲓⲕⲉⲟⲩⲁ. ⲛⲓⲙ ⲡⲉⲧⲛⲁϯ ⲛϩⲉⲛ 
ⲁⲅⲁⲑⲟⲛ ⲛⲛⲉϥϣⲏⲣⲉ ⲛϥⲧⲙⲣ ϩⲛⲁϥ ⲉⲧⲣⲉⲩⲥⲉⲓ ⲙⲙⲟⲟⲩ ⲛϩⲉⲗⲗⲏⲛ ⲅⲁⲣ 
ⲟⲛ ⲁⲩⲱ ⲛⲣⲱⲙⲉ ⲧⲏⲣⲟⲩ ⲛⲁⲧⲛⲟⲩⲧⲉ ⲡⲉⲩϩⲟⲙⲧ ⲙⲛ ⲡⲉⲩⲛⲟⲩⲃ ⲙⲛ ϩⲛⲁⲩ 
ⲛⲓⲙ ⲉⲧϣⲟⲟⲡ ⲛⲁⲩ ⲛⲁ ⲛⲓⲙ ⲛⲉ. ⲙⲏ ⲛⲁ ⲡⲛⲟⲩⲧⲉ ⲁⲛ ⲛⲉ. ⲏ ⲟⲩⲛ ϭⲉ ⲣⲱⲙⲉ 
ⲉϥⲙⲡϣⲁ ⲛⲧⲙⲥⲉ ⲙⲟⲟⲩ ⲛⲑⲉ ⲛⲛⲉⲧϫⲓ ⲟⲩⲁ ⲉⲣⲟϥ ⲉⲓⲉ ⲛⲥⲉⲁⲡⲁⲧⲁ ⲁⲛ ϩⲙ 
ⲡⲟⲩⲱⲙ ⲙⲛ ⲡⲥⲱ. ⲁⲣⲁ ⲡⲟⲩⲛⲟϥ ⲛⲟⲩ<pb xml:id="ⲛ︦ⲁ︦"/>ϣⲏⲣⲉ ⲉⲃⲟⲗϩⲛ ⲧⲙⲛⲧⲣⲙ
ⲙⲁⲟ ⲉⲛⲧⲁ ⲡⲉϥⲉⲓⲱⲧ ⲧⲁⲁⲥ ⲛⲁϥ ⲡⲉ ⲟⲩϩⲟⲟⲩ. ⲉϣϫⲉ ϥⲛⲁⲥⲓ ⲙⲙⲟⲥ ⲟⲛ 
ⲛⲟⲩⲛⲟϭ ⲛⲟⲩⲟⲉⲓϣ ⲕⲁⲛ ⲁϥⲣ ϣⲉ ⲛⲣⲟⲙⲡⲉ ⲏ ϩⲟⲩⲟ ⲉⲛⲁⲓ ⲟⲩ ⲡⲉ ⲡϩⲏⲩ 
ⲉⲛⲧⲁϥϣⲱⲡⲉ ⲛⲁϥ. ⲉⲓϫⲱ ⲙⲡⲁⲓ ϫⲉ ⲟⲩⲣⲱⲙⲉ ⲉⲁ ⲡⲛⲟⲩⲧⲉ ϯ ⲛⲁϥ ⲛⲟⲩ
ⲙⲛⲧⲣⲙⲙⲁⲟ ϩⲓϫⲙ ⲡⲕⲁϩ ⲛϥⲧⲙⲁⲁϥ ⲛⲙⲡϣⲁ ⲛϯ ϭⲟⲙ ⲛⲁϥ ⲛⲣ ⲡⲉⲧⲛⲁ
ⲛⲟⲩϥ ⲛϩⲏⲧⲥ ϫⲉ ⲉϥⲉⲥⲓ ⲙⲙⲟⲥ ϩⲙ ⲡⲙⲁ ⲉⲧϥⲛⲁⲃⲱⲕ ⲉⲙⲁⲩ ⲛⲧⲁϥⲟⲩⲱⲙ 
ⲉⲃⲟⲗⲛϩⲏⲧⲥ ϩⲛ ⲟⲩ ⲏ ⲟⲩ ⲧⲉ ⲧⲉⲝⲟⲩⲥⲓⲁ ⲉⲛⲧⲁϥⲧⲁⲁⲥ ⲛⲁϥ ⲉⲧⲣⲉϥⲟⲩⲱⲙ 
 
ⲉⲃⲟⲗⲛϩⲏⲧⲥ. ⲁⲩⲱ ⲛⲓⲙ ⲡⲉⲧⲛⲁⲟⲩⲟⲙⲥ ⲛⲥⲁ ⲟⲩϣⲙⲙⲟ ⲉϥⲛⲁⲙⲟⲟϣⲉ ⲉⲕⲁⲁⲥ 
ⲛϩⲉⲛ ⲕⲟⲟⲩⲉ. ⲉϣϫⲉ ⲡⲉⲟⲟⲩ ⲇⲉ ⲛⲟⲩⲁⲑⲏⲧ ⲛⲣⲱⲙⲉ ⲡⲉ ⲟⲩⲙⲛⲧⲣⲙⲙⲁⲟ ⲧⲉ
ⲛⲟⲩ ⲉⲛϥⲛⲁ ⲁⲛ ⲛϩⲏⲧⲥ ϫⲉ ⲉϥⲉϫⲓ ⲉⲟⲟⲩ ⲛⲛⲁϩⲣⲙ ⲡⲉⲛⲧⲁϥⲧⲁⲁⲥ ⲛⲁϥ ⲓ︦ⲥ︦ 
ⲁⲩⲱ ⲛⲛⲁϩⲣⲛ ⲛⲣⲱⲙⲉ ⲙⲁⲣⲉϥⲉⲓⲙⲉ ⲙⲉⲛ ⲛϭⲓ ⲡⲁⲓ ⲛⲧⲉⲓⲙⲓⲛⲉ ϫⲉ ϩⲙ 
ⲡⲉϩⲟⲟⲩ ⲉⲧⲥⲛⲁⲟⲩⲱⲥϥ ⲛϭⲓ ⲧⲙⲛⲧⲣⲙⲙⲁⲟ ϥⲛⲁⲥⲣⲟϥⲣⲉϥ ⲟⲛ ⲛⲙⲙⲁⲥ ⲛϭⲓ 
ⲡⲉⲟⲟⲩ ⲛⲁⲓ ⲅⲁⲣ ⲛⲉⲧⲟⲩϣⲁϫⲉ ⲉⲣⲟⲟⲩ ϫⲉ ⲉⲣϣⲁⲛ ⲡⲉⲩⲉⲟⲟⲩ ⲁϣⲁⲓ ⲙⲛ ⲡⲁ 
ⲡⲉⲩⲏⲉⲓ ⲛⲥⲉⲛⲁϫⲓ ⲗⲁⲁⲩ ⲛϩⲏⲧⲟⲩ ⲁⲛ ϣⲁ ϩⲣⲁⲓ ⲉⲟⲩⲧⲟⲉⲓⲥ ⲏ ϣⲁ ⲡⲟⲩⲱⲛ ⲛϯ
ⲟⲩ ⲛⲟⲩϩⲟⲃⲟⲗⲟⲥ ⲛⲟⲩⲱⲧ. <pb xml:id="ⲛ︦ⲃ︦"/> ϯ ϩⲧⲏⲧⲛ ⲉⲡⲉⲧϥϫⲱ ⲙⲙⲟϥ ⲛϭⲓ ⲡⲉⲯⲁⲗ
ⲙⲱⲇⲟⲥ ϫⲉ ⲡⲉⲟⲟⲩ ⲙⲡⲁⲓ ⲛⲧⲉⲓⲙⲓⲛⲉ ⲛⲁⲃⲱⲕ ⲁⲛ ⲉⲡⲉⲥⲏⲧ ⲛⲙⲙⲁϥ ⲁⲩⲱ 
ⲙⲡϥϫⲟⲟⲥ ϫⲉ ϥⲛⲁⲃⲱⲕ ⲁⲛ ⲉϩⲣⲁⲓ ⲛⲙⲙⲁϥ ⲉⲡⲟⲩⲱⲛϩ ⲉⲃⲟⲗ ϫⲉ ⲛϥⲛⲁϩⲉ 
ⲁⲛ ⲉⲟⲩⲕⲗϫⲉ ϩⲛ ⲑⲓ︦ⲗ︦ⲏ︦ⲙ︦ ⲛⲧⲡⲉ ⲁⲗⲗⲁ ⲡⲉϫⲁϥ ϫⲉ ⲡⲉϥⲉⲟⲟⲩ ⲛⲁⲃⲱⲕ ⲁⲛ 
ⲉⲡⲉⲥⲏⲧ ⲛⲙⲙⲁϥ. ⲉⲡⲉⲥⲏⲧ ⲉⲧⲱⲛ ⲛⲥⲁ ⲁⲙⲛⲧⲉ ⲡⲙⲁ ⲉⲛⲧⲁ ⲡⲉⲓⲕⲉⲟⲩⲁ ⲉⲧⲉⲓⲛⲉ 
ⲙⲙⲟϥ ϥⲓ ⲉⲓⲁⲧϥ ⲉϩⲣⲁⲓ ϩⲙ ⲡⲙⲁ ⲉⲧⲙⲙⲁⲩ ⲉⲓϣⲁϫⲉ ⲇⲉ ⲉⲛⲓⲛⲉⲩⲏ ⲉⲛ
ⲧⲁϥϥⲓ ⲉⲓⲁⲧϥ ⲉϩⲣⲁⲓ ϩⲛ ⲁⲙⲛⲧⲉ ⲉϥϣⲟⲟⲡ ϩⲛ ϩⲉⲛ ⲃⲁⲥⲁⲛⲟⲥ ⲁϥⲛⲁⲩ 
 
ⲉⲛⲉⲧϩⲛ ϩⲉⲛ ⲁⲛⲁⲡⲁⲩⲥⲓⲥ ⲉϥϣⲟⲟⲡ ϩⲛ ⲧⲉⲑⲗⲓⲯⲓⲥ ⲉⲧⲉ ⲙⲛ ⲟⲩⲟⲛ ⲛⲧⲉⲥϩⲉ 
ⲏ ⲉϥⲧⲛⲧⲱⲛ ⲉⲣⲟⲥ ϩⲁⲣⲟⲥ ⲛⲧⲡⲉ. ⲉⲣϣⲁⲛ ⲟⲩⲁ ϫⲟⲟⲥ ϫⲉ ⲉϥϣⲁϫⲉ ⲉⲧⲉⲓⲙⲓⲛⲉ 
ⲛⲣⲱⲙⲉ ⲉⲧⲉⲣⲉ ⲧⲉⲩϭⲓϫ ⲟ ⲛⲁⲣⲅⲟⲥ ⲉⲛⲁ ϫⲉ ⲟⲩⲧⲉ ⲛⲥⲉⲟⲩⲱⲙ ⲣⲱ ⲁⲛ ϫⲉ 
ⲉⲩⲉϯ ⲛⲛⲉⲧϣⲁⲁⲧ. ϯⲉⲓⲙⲉ ϩⲱ ⲉⲡⲁⲓ ⲕⲁ ⲣⲱⲕ ⲁⲛⲟⲕ ϯⲥⲟⲟⲩⲛ ϫⲉ ⲉⲓϫⲉ ⲟⲩ.
ϩⲉⲛ ⲯⲩⲭⲏ ⲛⲉϯⲧⲱⲃⲥ ⲙⲙⲟⲟⲩ ⲉⲧⲣⲉⲩⲣ ⲣⲉϥϯ ϫⲉ ⲉⲩⲉϯ ⲛⲁⲩ ⲁⲩⲱ ⲉⲛⲁ 
ϫⲉⲕⲁⲥ ⲉⲩⲉⲛⲁ ⲛⲁⲩ ⲕⲁⲧⲁ ⲑⲉ ⲉⲛⲧⲁ ⲡϫⲟⲉⲓⲥ ⲡⲁⲣⲁⲅⲅⲉⲓⲗⲉ ϫⲉ ⲕⲁ ϩⲉⲛ 
ϣⲃⲉⲉⲣ ⲛⲏⲧⲛ ⲉⲃⲟⲗϩⲙ ⲡⲙⲁⲙ<pb xml:id="ⲛ︦ⲅ︦"/>ⲙⲱⲛⲁⲥ ⲛⲧⲁⲇⲓⲕⲓⲁ ⲉϥϫⲱ ⲁⲛ ⲙⲡⲁⲓ 
ϫⲉ ⲕⲁ ϩⲉⲛ ϣⲃⲉⲉⲣ ⲛⲏⲧⲛ ⲛⲧⲉ ⲡⲙⲁⲙⲙⲱⲛⲁⲥ ⲛⲑⲉ ⲉⲧⲉⲣⲉ ϩⲟⲉⲓⲛⲉ ⲙⲉⲉⲩⲉ 
ⲉⲣⲟϥ ⲁⲗⲗⲁ ⲉϥϫⲱ ⲙⲙⲟⲥ ⲉⲛⲉⲭⲣⲏⲙⲁ ϫⲉ ⲡⲙⲁⲙⲙⲱⲛⲁⲥ ⲁⲩⲱ ⲉϥⲟⲩⲉϩ 
ⲥⲁϩⲛⲉ ⲛⲛⲉⲧⲉ ⲟⲩⲛⲧⲁⲩ ⲡϩⲟⲙⲧ ϫⲉ ⲕⲁ ϩⲉⲛ ϣⲃⲉⲉⲣ ⲛⲉⲩⲥⲉⲃⲏⲥ ⲛⲏⲧⲛ ⲉⲃⲟⲗ
ϩⲛ ⲛⲉⲭⲣⲏⲙⲁ ϫⲉⲕⲁⲥ ⲉⲩϣⲁⲛⲱϫⲛ ⲉⲣⲉ ⲛⲉⲛⲧⲁⲩⲕⲁⲁⲩ ⲛⲁⲩ ⲛⲕⲟⲓⲛⲱⲛⲟⲥ 
ϩⲛ ⲛⲉⲧϣⲟⲟⲡ ⲛⲁⲩⲛⲁϫⲓⲧⲟⲩ ⲉϩⲟⲩⲛ ⲉⲛⲉⲩⲥⲕⲏⲛⲏ ⲛϣⲁ ⲉⲛⲉϩ. ⲡⲉⲓϣⲁϫⲉ ⲟ 
ⲛⲥⲛⲁⲩ ⲛⲉⲛⲧⲟⲩⲧⲛⲧⲱⲛⲟⲩ ⲉⲡⲟⲩⲁ ⲡⲟⲩⲁ ⲛⲛⲉⲧⲟⲩⲁⲁⲃ ϩⲛ ⲧⲙⲛⲧⲙⲁⲓ ϣⲙⲙⲟ 
 
ⲛⲑⲉ ⲙⲡⲛⲟϭ ⲙⲡⲁⲧⲣⲓⲁⲣⲭⲏⲥ ⲁⲃⲣⲁϩⲁⲙ ⲁⲩⲱ ⲡⲇⲓⲕⲁⲓⲟⲥ ⲓⲱⲃ ⲙⲛ ⲛⲕⲟⲟⲩⲉ 
ⲧⲏⲣⲟⲩ ⲉⲩϣⲁⲛⲉⲓ ⲉⲃⲟⲗϩⲙ ⲡⲉⲓⲙⲁ ⲛϣⲱⲡⲉ ⲉⲩⲛⲁ ⲉⲧⲱⲛ ⲛⲥⲁ ⲧⲣⲉⲩⲟⲩⲱϩ 
ϩⲁⲧⲏⲩ. ⲛⲧⲉⲓϩⲉ ⲟⲛ ⲛⲉⲛⲧⲁⲩⲕⲁ ⲛϩⲏⲕⲉ ⲛⲁⲩ ⲛϣⲃⲏⲣ ⲉⲛⲥⲉⲱⲃϣ ⲙⲙⲟⲟⲩ ⲁⲛ 
ⲉⲣⲟⲟⲩ ϩⲙ ⲡⲉⲩϭⲣⲱϩ ⲉⲛϩⲟⲥⲟⲛ ⲉⲟⲩⲛⲧⲁⲩ ⲛⲉϩⲃⲏⲩⲉ ⲙⲡⲃⲓⲟⲥ ⲉⲩⲛⲁ ⲉⲧⲱⲛ 
ⲏ ⲛⲓⲙ ⲡⲉⲧⲛⲁϣⲟⲡⲟⲩ ⲉⲣⲟϥ ⲛⲥⲁ ⲧⲣⲉⲩⲙⲧⲟⲛ ⲙⲙⲟⲟⲩ ϩⲁⲧⲙ ⲡϫⲟⲉⲓⲥ. 
ⲉⲛⲉⲛⲧⲁ ⲛⲓⲙⲉⲩⲏ ⲅⲁⲣ ⲕⲁ ⲗⲁⲍⲁⲣⲟⲥ ⲛⲁϥ ⲛϣⲃⲏⲣ ϩⲛ ⲧⲉϥⲙⲛⲧⲣⲙⲙⲁⲟ 
ⲟⲛⲧⲱⲥ ⲛⲉϥⲛⲁϣⲱⲡⲉ ⲛⲙ<pb xml:id="ⲛ︦ⲇ︦"/>ⲙⲁϥ ⲡⲉ ϩⲙ ⲡⲧⲟⲡ ⲛⲁⲃⲣⲁϩⲁⲙ. ⲉϣϫⲉ 
ⲧⲁⲓ ⲧⲉ ⲑⲉ ϩⲁⲙⲟⲓ ⲉⲛⲉⲣⲉ ⲛⲉⲧⲟ ⲛϩⲙϩⲁⲗ ⲙⲡⲙⲁⲙⲙⲱⲛⲁⲥ ⲛⲁⲕⲱ ⲛⲁⲩ 
ⲛϩⲉⲛ ϣⲃⲉⲉⲣ ϩⲛ ⲛⲉⲧⲟ ⲛϩⲙϩⲁⲗ ⲙⲡⲉⲭ︦ⲥ︦ ϩⲛ ⲟⲩⲙⲉ ϫⲉⲕⲁⲥ ⲉⲣϣⲁⲛ 
ⲡⲟⲩⲟⲉⲓϣ ⲛⲛⲉⲭⲣⲏⲙⲁ ⲡⲁⲣⲁⲅⲉ ⲁⲩⲱ ⲛⲥⲟⲩⲱⲥϥ ⲛϭⲓ ⲧⲙⲛⲧⲙⲁⲓ ϩⲟⲙⲧ 
ⲛⲧⲉ ⲧⲉⲕⲣⲓⲥⲓⲥ ⲙⲡⲛⲟⲩⲧⲉ ⲟⲩⲱⲛϩ ⲉⲃⲟⲗ ⲙⲡⲉϩⲟⲟⲩ ⲉⲧⲟ ⲛϩⲟⲧⲉ ⲉⲩⲛⲁϫⲓⲧⲟⲩ 
ⲉϩⲟⲩⲡ ⲉⲛⲉⲩⲥⲕⲏⲛⲏ ⲛϣⲁ ⲉⲛⲉϩ ⲛⲱⲟⲩ ⲅⲁⲣ ⲛⲉ ⲛⲥⲕⲏⲛⲏ ⲧⲱⲟⲩ ⲧⲉ ⲧⲡⲁⲣ
ⲣⲏⲥⲓⲁ ⲛϣⲏⲣⲉ ⲅⲁⲣ ⲙⲡⲛⲟⲩⲧⲉ ⲛⲉ ⲁⲩⲱ ⲛⲕⲗⲏⲣⲟⲛⲟⲙⲟⲥ ⲛⲉ ⲛⲧⲙⲛⲧⲉⲣⲟ 
ⲛⲙⲡⲏⲩⲉ. ⲉⲓⲧⲁ ϥϫⲱ ⲙⲙⲟⲥ ϫⲉ ϩⲉⲛ ⲥⲁⲃⲉⲉⲩ ⲛⲉ ⲛϣⲏⲣⲉ ⲙⲡⲉⲓⲁⲓⲱⲛ ⲛϩⲟⲩⲟ 
ⲉⲛϣⲏⲣⲉ ⲙⲡⲟⲩⲟⲉⲓⲛ ϩⲛ ⲧⲉⲩⲅⲉⲛⲉⲁ ⲉϥϫⲡⲓⲟ ⲛⲧⲉⲛⲙⲛⲧⲁⲑⲏⲧ ⲉⲃⲟⲗϫⲉ ⲁϥ
 
ⲉⲡⲁⲓⲛⲟⲩ ⲙⲡⲟⲓⲕⲟⲛⲟⲙⲟⲥ ⲙⲡϫⲓ ⲛϭⲟⲛⲥ ϫⲉ ⲁϥⲥⲡⲟⲩⲇⲁⲍⲉ ϩⲛ ⲧⲉϥⲙⲛⲧⲣⲙ 
ⲛϩⲏⲧ ϫⲉⲕⲁⲥ ⲉⲩϣⲁⲛϥⲓⲧϥ ϩⲛ ⲧⲟⲓⲕⲟⲛⲟⲙⲓⲁ ⲉⲣⲉ ⲛⲉⲧⲉ ⲟⲩⲛⲧ ⲉⲡⲉϥϫⲟⲉⲓⲥ 
ⲉⲣⲟⲟⲩ ⲛⲁϫⲓⲧϥ ⲉϩⲟⲩⲛ ⲉⲛⲉⲩⲏⲉⲓ. ⲁⲛⲟⲛ ⲇⲉ ϩⲛ ⲧⲉⲛⲙⲛⲧⲥⲟϭ ⲛⲧⲛⲉⲓⲙⲉ ⲁⲛ 
ϫⲉ ⲉⲛⲛⲁⲣ ⲟⲩ ϫⲉ ⲛⲛⲉⲛⲁⲁⲛ ⲛϣⲙⲙⲟ ⲉⲧⲙⲛⲧⲉⲣⲟ ⲛⲙⲡⲏⲩⲉ ⲉⲃⲟⲗϫⲉ ⲕⲁⲛ 
ⲉⲁⲩϣⲁϫⲉ ⲉⲣⲟⲛ ϩⲛ ⲧⲡⲉ ϩⲛ ⲟⲩⲙⲟⲥⲧⲉ ⲉⲧⲃⲉ ⲛⲉⲛ<pb xml:id="ⲛ︦ⲉ︦"/>ϩⲃⲏⲩⲉ ⲙⲡⲟⲛⲏⲣⲟⲛ 
ⲉⲛϣⲁⲛⲟⲩⲱϣ ⲟⲛ ⲟⲩⲛ ϭⲟⲙ ⲙⲙⲟⲛ ⲉⲧⲃⲉ ϩⲉⲛ ϩⲃⲏⲩⲉ ⲛⲁⲅⲁⲑⲟⲛ ⲉⲧⲣⲉⲩⲉ
ⲡⲁⲓⲛⲟⲩ ⲙⲙⲟⲛ ⲙⲙⲁⲩ ϩⲛ ⲟⲩⲁⲅⲁⲡⲏ ⲛⲑⲉ ⲉⲛⲧⲁ ⲡϫⲟⲉⲓⲥ ⲉⲡⲁⲓⲛⲟⲩ ⲉⲡⲟⲓ
ⲕⲟⲛⲟⲙⲟⲥ ϫⲉ ⲁϥϭⲱϣⲧ ⲉⲡⲉⲧⲛⲁⲧⲁϩⲟϥ ⲁϥϥⲓ ⲡⲉϥⲣⲟⲟⲩϣ ⲙⲙⲓⲛ ⲙⲙⲟϥ.
ⲉϣϫⲉ ϩⲁⲡⲥ ϭⲉ ⲡⲉ ⲉⲧⲣⲉ ⲛⲣⲱⲙⲉ ϣⲓⲛⲉ ⲛⲥⲁ ⲛⲉⲩϩⲃⲏⲟⲩⲉ ⲁⲩⲱ ⲉϣϫⲉ ⲥⲉⲛⲁⲁ
ⲅⲁⲛⲁⲕⲧⲉⲓ ⲉⲛⲉⲧϫⲱⲱⲣⲉ ⲉⲃⲟⲗ ⲛⲧⲉⲩⲟⲩⲥⲓⲁ ⲡⲱⲥ ϭⲉ ⲡⲛⲟⲩⲧⲉ ⲛⲁϣⲓⲛⲉ ⲁⲛ ⲛⲥⲁ 
ⲛⲉⲧⲉ ⲛⲟⲩϥ ⲛⲉ ⲉⲃⲟⲗϩⲓⲧⲟⲟⲧⲟⲩ ⲛⲛⲉⲛⲧⲁϥⲧⲁⲁⲩ ⲉⲧⲟⲟⲧⲟⲩ ⲟⲩ ⲙⲟⲛⲟⲛ ϩⲉⲛ 
ⲯⲩⲭⲏ ⲁⲗⲗⲁ ⲛⲕⲉⲟⲓⲕⲟⲛⲟⲙⲓⲁ ⲟⲛ ⲛⲛⲉϥⲇⲓⲁⲕⲟⲛⲓⲁ ⲡⲟⲩⲏⲏⲃ ⲕⲁⲧⲁ ⲧⲉϥ
ⲙⲛⲧⲟⲩⲏⲏⲃ ⲡⲙⲟⲛⲁⲭⲟⲥ ⲉⲡⲉϥⲃⲓⲟⲥ ⲛⲥⲉⲙⲙⲟⲥ ⲁⲩⲱ ⲡⲕⲟⲥⲙⲓⲕⲟⲥ ⲉⲡⲧⲃⲃⲟ 
ⲙⲡⲉϥⲙⲁ ⲛⲛⲕⲟⲧⲕ ⲁⲩⲱ ⲡⲙⲉⲣⲉ ⲛⲉⲛⲉⲣⲏⲩ ⲁⲩⲱ ⲛⲕⲉⲁⲣⲭⲏ ⲙⲛ ⲛⲉⲝⲟⲩⲥⲓⲁ 
ⲕⲁⲧⲁ ⲧⲁⲝⲓⲥ ⲉⲧⲣⲉⲩϩⲁⲣⲉϩ ⲉⲡⲇⲓⲕⲁⲓⲟⲛ ϥⲛⲁϣⲓⲛⲉ ⲅⲁⲣ ⲛϭⲓ ⲡⲛⲟⲩⲧⲉ ⲁⲩⲱ 
 
ⲡⲁⲛⲧⲱⲥ ϥⲛⲁⲛⲁⲕⲣⲓⲛⲉ ⲙⲡⲟⲩⲁ ⲡⲟⲩⲁ ⲁⲩⲱ ⲟⲩϩⲟⲧⲉ ⲡⲉ ⲙⲏⲡⲱⲥ ⲛⲧⲉ ⲡⲉⲛ
ⲧⲁⲩϫⲟⲟϥ ⲉⲧⲃⲉ ⲃⲁⲗⲧⲁⲥⲁⲣ ⲧⲱⲙⲧ ⲉⲣⲟⲛ ⲏ ⲙⲉϣⲁⲕ ⲣⲱ ⲛⲧⲛⲧⲙⲣ ⲃⲟⲗ ⲉⲣⲟϥ 
ⲡⲁⲛⲧⲱⲥ ⲅⲁⲣ ⲥⲉϣⲓ ⲛⲧⲉⲡⲣⲁⲝⲓⲥ ⲙⲡⲟⲩⲁ ⲡⲟⲩⲁ ⲁⲩⲱ ⲧⲁⲭⲁ ⲛⲥⲉ<pb xml:id="ⲛ︦︦ϝ︦"/> ϩⲉ 
ⲉⲣⲟⲥ ⲉⲥϣⲁⲁⲧ ⲛⲑⲉ ⲛⲧⲙⲛⲧⲉⲣⲟ ⲙⲡⲉⲧⲙⲙⲁⲩ ⲧⲁⲓ ⲛⲧⲁⲩϣⲓⲧⲥ ϩⲛ ⲧⲡⲉ.
ⲁⲩⲱ ⲟⲩⲥϩⲓⲙⲉ ⲛϭⲓϫ ⲉⲃⲟⲗϩⲛ ⲧⲡⲉ ⲧⲉ ⲛⲧⲁⲥⲥϩⲁⲓ ⲙⲡⲉⲩⲟⲩⲟⲉⲓϣ ⲉⲧⲙⲙⲁⲩ 
ⲛⲛⲥϩⲁⲓ ⲛⲁⲓ ⲉⲛⲧⲁϥⲃⲟⲗⲟⲩ ⲛϭⲓ ⲡⲉⲡⲣⲟⲫⲏⲧⲏⲥ ϫⲉ ⲑⲉⲕⲉⲗ ⲡⲉ ⲁⲩϣⲓⲧⲥ ϩⲛ 
ⲟⲩⲙⲁϣⲉ ⲁⲩϩⲉ ⲉⲣⲟⲥ ⲉⲥϣⲁⲁⲧ. ⲛⲧⲁⲩϣⲓⲧⲥ ⲇⲉ ⲁⲛ ϩⲓⲧⲛ ⲟⲩⲣⲱⲙⲉ ⲟⲩⲧⲉ ϩⲛ 
ⲟⲩⲙⲁϣⲉ ⲛⲣⲱⲙⲉ ϫⲉⲕⲁⲥ ⲉⲛⲉⲉⲓⲙⲉ ϫⲉ ⲛⲣⲱⲙⲉ ⲁⲩⲱ ⲛⲉⲩϩⲃⲏⲩⲉ ⲥⲉϩⲛ 
ⲛϭⲓϫ ⲙⲡⲛⲟⲩⲧⲉ ⲡⲉⲕⲣⲓⲧⲏⲥ ⲙⲙⲉ ϥϭⲱϣⲧ ⲅⲁⲣ ⲟⲩ ⲙⲟⲛⲟⲛ ⲉϫⲛ ⲛⲇⲓⲕⲁⲓⲟⲥ 
ⲙⲛ ⲛⲉⲩϩⲃⲏⲩⲉ ⲁⲗⲗⲁ ⲉϫⲛ ⲛⲕⲉⲡⲟⲛⲏⲣⲟⲥ ⲟⲛ ⲙⲛ ⲛⲉⲩϩⲃⲏⲟⲩⲉ ⲟⲩ ⲅⲁⲣ 
ⲡⲉⲧⲉⲣⲉ ⲡⲟⲩⲁ ⲡⲟⲩⲁ ⲙⲙⲟⲛ ϣⲁⲁⲧ ⲁⲛ ⲛϩⲏⲧϥ. ⲧⲛϣⲁⲁⲧ ⲙⲡⲧⲏⲣϥ ⲙⲡ
ⲉⲙⲧⲟ ⲉⲃⲟⲗ ⲙⲡϫⲟⲉⲓⲥ ⲡⲉⲭ︦ⲥ︦ ⲓ︦ⲥ︦. ⲁⲗⲗⲁ ⲉϣϫⲉ ⲧⲛⲛⲁⲣ ⲡⲉⲧⲛⲁⲛⲟⲩϥ ⲁⲛ ⲕⲁⲛ 
 
ⲙⲡⲣⲧⲣⲉⲛⲣ ⲡⲉⲑⲟⲟⲩ ⲛϩⲟⲩⲟ ⲙⲡⲣⲧⲣⲛϭⲉⲙⲉ ⲡϩⲁⲡ ⲙⲡϩⲏⲕⲉ ⲙⲡⲣⲧⲣⲉⲛ
ϫⲓⲧϥ ⲛϭⲟⲛⲥ ⲕⲁⲛ ⲙⲡⲣⲧⲣⲉⲛⲣ ⲛⲉⲛⲥⲱⲙⲁ ⲛⲁⲧϣⲁⲩ ϩⲛ ⲙⲙⲛⲧⲛⲟⲉⲓⲕ ⲁⲩⲱ 
ϩⲛ ⲛⲓⲃⲟⲧⲉ ⲉⲧⲙⲙⲁⲩ ⲙⲡⲁⲣⲁⲫⲩⲥⲓⲥ ⲕⲁⲛ ⲧⲉⲛⲛⲁϣⲱⲡⲉ ⲁⲛ ⲉⲛϫⲏⲕ ⲉⲃⲟⲗ 
ⲛⲇⲓⲕⲁⲓⲟⲥⲩⲛⲏ ⲛⲓⲙ ⲙⲡⲣⲧⲣⲉⲛϣⲱⲡⲉ ⲁⲛ ⲉⲛϫⲏⲕ ⲉⲃⲟⲗ ⲙⲡⲟⲛⲏⲣⲟⲛ <pb xml:id="ⲛ︦ⲍ︦"/> 
ⲛⲓⲙ. ⲙⲏ ⲟⲩⲛⲧⲁⲛ ϣⲁϫⲉ ⲉϫⲱ ⲉⲧⲃⲉ ⲛⲉⲧⲛϣⲁⲁⲧ ⲙⲙⲟⲟⲩ ⲉⲣⲉ ⲡϫⲟⲉⲓⲥ ⲣ 
ⲙⲛⲧⲣⲉ ϫⲉ ϩⲁⲙⲏⲛ ϯϫⲱ ⲙⲙⲟⲥ ⲛⲏⲧⲛ ϫⲉ ⲉⲥϣⲁⲛⲧⲙⲣ ϩⲟⲩⲟ ⲛϭⲓ ⲧⲉⲧⲛ
ⲇⲓⲕⲁⲓⲟⲥⲩⲛⲏ ⲛϩⲟⲩⲟ ⲉⲧⲁ ⲛⲉⲅⲣⲁⲙⲙⲁⲧⲉⲩⲥ ⲙⲛ ⲛⲉⲫⲁⲣⲓⲥⲥⲁⲓⲟⲥ ⲛⲛⲉⲧⲛⲃⲱⲕ 
ⲉϩⲟⲩⲛ ⲉⲧⲙⲛⲧⲉⲣⲟ ⲛⲙⲡⲏⲩⲉ. ⲉⲛⲛⲁⲙⲁⲕⲁⲣⲓⲍⲉ ⲧⲉⲛⲟⲩ ⲛⲛⲉⲧϣⲁⲁⲧ ϫⲉ ⲕⲁⲛ 
ⲁⲩⲣ ⲗⲁⲁⲩ ⲣⲱ ⲏ ⲕⲁⲛ ⲁⲩⲁⲣⲭⲉⲓ ϩⲟⲗⲱⲥ ⲙⲡⲡⲉⲧⲛⲁⲛⲟⲩϥ. ⲁⲛⲟⲛ ⲇⲉ ⲉⲩ
ⲛⲁⲕⲣⲓⲛⲉ ϭⲉ ⲙⲙⲟⲛ ϫⲉ ⲙⲡⲛⲉⲓⲣⲉ ⲛⲛⲉⲧⲉϣϣⲉ ϫⲛ ⲉⲩⲛⲁⲕⲣⲓⲛⲉ ⲙⲙⲟⲛ ϫⲉ 
ⲧⲛⲧⲁⲕⲟ ⲙⲡⲉⲛⲥⲱⲙⲁ ⲡⲁⲓ ⲉⲧⲉϣϣⲉ ⲉⲣ ⲡⲉⲧⲛⲁⲛⲟⲩϥ ⲛⲓⲙ ⲉⲧⲃⲏⲏⲧϥ ⲁⲩⲱ 
ⲉⲙⲟⲩ ⲉϩⲣⲁⲓ ⲉϫⲱϥ ⲏ ⲉⲙⲟⲟⲩⲧϥ ⲙⲙⲓⲛ ⲙⲙⲟϥ ϫⲉ ⲉϥⲛⲁⲱⲛϩ. ⲁϣ ⲇⲉ 
ⲡⲉ ⲡⲕⲉϫⲡⲓⲟ ⲏ ⲧⲕⲉⲟⲣⲅⲏ ⲉⲧⲟ ⲛⲛⲟϭ ⲉⲧⲉⲧⲛⲁⲉⲓ ⲉϩⲣⲁⲓ ⲉϫⲛ ⲡⲉⲧⲱ ⲙⲙⲟⲥ 
 
ϫⲉ ⲙⲛ ϭⲟⲙ ⲙⲙⲟⲓ ⲉⲣ ⲡⲉⲧⲛⲁⲛⲟⲩϥ ⲉϥϫⲱⲕ ⲇⲉ ⲉⲃⲟⲗ ⲙⲡⲉⲑⲟⲟⲩ ⲛⲓⲙ 
ⲡⲉⲓⲕⲣⲓⲙⲁ ⲣⲱϣⲉ ⲭⲱⲣⲓⲥ ⲡⲕⲱϩⲧ ⲛⲧⲅⲉϩⲉⲛⲛⲁ ⲉⲧⲣⲉⲛⲥⲱⲧⲙ ⲉⲡⲁⲓ ϫⲉ 
ⲉϣϫⲉ ⲙⲛ ϭⲟⲙ ⲙⲙⲟⲕ ⲉⲉⲓⲣⲉ ⲛⲛⲉⲧⲣ ⲁⲛⲁϥ ⲙⲡⲛⲟⲩⲧⲉ ⲟⲩⲧⲉ ϣⲁ ϩⲣⲁⲓ 
ⲉⲟⲩⲉⲗⲁⲭⲓⲥⲧⲟⲛ ⲛⲁϣ ⲛⲧⲟϥ ⲛϩⲉ ⲟⲩⲛ ϭⲟⲙ ⲙⲙⲟⲕ ⲉⲣ ⲡⲟⲩⲱϣ ⲧⲏⲣϥ 
ⲙⲡⲉⲕϩⲏⲧ <pb xml:id="ⲛ︦ⲏ︦"/> ⲙⲡⲟⲛⲏⲣⲟⲛ ⲡⲉⲕⲛⲟⲩⲧⲉ ⲛⲁⲙⲉ ⲉⲧⲉ ⲟⲩⲛⲟⲩⲧⲉ ⲁⲛ ⲡⲉ. 
ⲁⲗⲗⲁ ⲕⲛⲁϫⲟⲟⲥ ϫⲉ ⲡϫⲁϫⲉ ⲡⲉⲧⲕⲓⲙ ⲉⲣⲟⲓ. ⲉⲙⲙⲟⲛ. ⲛⲓⲙ ⲡⲉ ⲉϥⲙⲙⲁⲩ 
ⲅⲁⲣ ⲁⲛ ⲛϭⲓ ⲡⲱⲛϩ. ⲛⲓⲙ ⲡⲉⲧⲛⲁⲉⲛⲉⲣⲅⲉⲓ ⲛⲥⲁ ⲡⲙⲟⲩ. ⲡⲉⲓⲕⲉⲟⲩⲁ ⲇⲉ ⲟⲛ 
ⲉⲧⲉⲣⲉ ϩⲁϩ ϫⲱ ⲙⲙⲟϥ ⲕⲁⲕⲱⲥ ⲉⲧⲉ ⲡⲁⲓ ⲡⲉ ϫⲉ ⲡⲉⲧⲉⲣⲉ ⲡⲉϥϩⲱⲃ ⲛⲁⲣⲱⲕϩ 
ϥⲛⲁϯ ⲟⲥⲉ ⲛⲧⲟϥ ⲇⲉ ϥⲛⲁⲟⲩϫⲁⲓ ⲛⲑⲉ ⲛⲧⲁ ⲟⲩⲁ ⲉϥⲏⲡ ⲉⲟⲩϫⲁϫⲉ ⲛϩⲁⲓⲣⲉ
ⲧⲓⲕⲟⲥ ϫⲟⲟϥ ⲉϥⲡⲟⲟⲛⲉ ⲉⲃⲟⲗϫⲉ ϥⲡⲟⲟⲛⲉ ⲟⲛ ϩⲛ ⲧⲡⲓⲥⲧⲓⲥ ⲛⲑⲉ ⲟⲛ ⲉⲧϥⲣ 
ϩⲟⲩⲉ ⲡⲟⲟⲛⲉ ⲛϭⲓ ⲡⲉⲧϥⲙⲟⲩⲧⲉ ⲉⲣⲟϥ ϫⲉ ⲡⲁⲉⲓⲱⲧ ⲛⲧⲁϥϫⲟⲟⲥ ⲇⲉ ϫⲉ ⲟⲩ ⲛϭⲓ 
ⲡⲉⲧⲙⲙⲁⲩ ⲉⲧⲃⲉ ⲡⲉⲧⲛϣⲁϫⲉ ⲉⲣⲟϥ ⲡⲉϫⲁϥ ϫⲉ ⲉϥϫⲱ ⲙⲙⲟⲥ ϫⲉ ⲉⲓϣⲁⲛϯ 
ⲙⲡⲁⲥⲱⲙⲁ ⲁⲩⲱ ⲛⲧⲁⲧⲙⲕⲁ ϩⲉⲛ ⲕⲉⲡⲉⲧⲛⲁⲛⲟⲩⲟⲩ ⲉⲙⲡⲓⲁⲁⲩ ⲉⲙⲙⲛ ⲁⲅⲁ
ⲡⲏ ⲛϩⲏⲧ ⲁⲛⲅ ⲟⲩⲗⲁⲁⲩ ⲁⲩⲱ ⲛϯⲛⲁϯ ϩⲏⲩ ⲁⲛ ⲛⲗⲁⲁⲩ. ⲉϥⲟ ⲛⲁⲧⲥⲟⲟⲩⲛ 
ⲛϭⲓ ⲡⲁⲓ ϫⲉ ⲉϣϫⲉ ⲡⲣⲱⲙⲉ ⲛⲁϯ ϩⲏⲩ ⲁⲛ ⲉⲡⲉⲧϥⲉⲓⲣⲉ ⲙⲙⲟϥ ⲡⲉⲃⲟⲗⲛϩⲏⲧϥ 
 
ⲙⲁⲩⲁⲁϥ ⲛⲁϣ ⲛϩⲉ ⲉϥⲛⲁⲟⲩϫⲁⲓ ⲏ ⲉϥⲛⲁϭⲛ ⲟⲩⲙⲁ ⲛⲙⲧⲟⲛ ϩⲟⲗⲱⲥ 
ⲉⲙⲡϥϭⲛ ϩⲏⲩ ⲉϩⲱⲃ ⲉϥⲉⲓⲣⲉ ⲙⲙⲟϥ ⲉⲛⲛⲉϩⲃⲏⲩⲉ ⲅⲁⲣ ⲙⲡⲣⲱⲙⲉ ⲥⲙⲟⲛⲧ 
ⲁⲛ ⲛⲁϣ ⲛϩⲉ ⲉϥⲥⲙⲟⲛⲧ ⲛⲧⲟϥ ϫⲉ ⲉϥⲛⲁⲛⲟⲩϩⲙ. <pb xml:id="ⲛ︦ⲑ︦"/> ⲁⲗⲗⲁ ⲁⲛⲟⲛ 
ⲙⲁⲣⲛⲛⲟⲉⲓ ⲕⲁⲗⲱⲥ ⲙⲡⲉⲛⲧⲁ ⲡⲁⲡⲟⲥⲧⲟⲗⲟⲥ ϫⲟⲟϥ ϫⲉ ⲡⲉⲧⲉⲣⲉ ⲡⲉϥϩⲱⲃ 
ⲛⲁϭⲱ ⲡⲁⲓ ⲉⲛⲧⲁϥⲕⲟⲧϥ ϥⲛⲁϫⲓ ⲛⲟⲩⲃⲉⲕⲉ ⲡⲉⲧⲉⲣⲉ ⲡⲉϥϩⲱⲃ ⲛⲁⲣⲱⲕϩϥ 
ϥⲛⲁϯ ⲟⲥⲉ ⲛⲧⲟϥ ⲇⲉ ϥⲛⲁⲟⲩϫⲁⲓ ⲉϥϫⲱ ⲅⲁⲣ ⲙⲙⲟⲥ ⲇⲉ ⲉⲣϣⲁⲛ ⲛⲉⲧⲟⲩ 
ⲕⲁⲑⲏⲅⲉⲓ ⲙⲙⲟⲟⲩ ⲙⲟⲩⲛ ⲉⲃⲟⲗϩⲙ ⲛⲁⲅⲁⲑⲟⲛ ⲡⲉⲧϫⲱ ⲛⲁⲩ ⲙⲡϣⲁϫⲉ 
ⲛⲁϫⲓ ⲛⲟⲩⲃⲉⲕⲉ ⲉⲩϣⲁⲛⲣⲁⲕⲧⲟⲩ ⲇⲉ ⲉⲃⲟⲗ ⲛⲧⲉⲥⲃⲱ ⲁⲩⲱ ⲛⲥⲉⲉⲓⲣⲉ ⲙⲡ
ⲡⲟⲛⲏⲣⲟⲛ ϥⲛⲁϯ ⲟⲥⲉ ⲁⲩⲱ ⲛϥϯ ϩⲏⲩ ⲁⲛ ⲉⲧⲃⲏⲏⲧⲟⲩ ⲛⲧⲟϥ ⲇⲉ ⲟⲩ 
ⲙⲟⲛⲟⲛ ϫⲉ ϥⲛⲁⲟⲩϫⲁⲓ ⲁⲗⲗⲁ ⲡⲉⲩⲕⲣⲓⲙⲁ ⲟⲛ ⲉϩⲣⲁⲓ ⲉϫⲱⲟⲩ ⲁⲩⲱ ϥⲟⲩ
ⲁⲁⲃ ⲉⲃⲟⲗϩⲙ ⲡⲉⲩⲥⲛⲟϥ. ⲏ ⲙⲡⲉ ⲡⲁⲡⲟⲥⲧⲟⲗⲟⲥ ⲉⲧⲟⲩⲁⲁⲃ ⲟⲩϫⲁⲓ ⲏ ϥϩⲛ
ⲧⲙⲛⲧⲉⲣⲟ ⲁⲛ ⲙⲡⲉⲭ︦ⲥ︦ ⲧⲉⲛⲟⲩ. ⲉⲡⲉⲓⲇⲏ ⲙⲡⲉ ⲡⲉϩⲟⲩⲟ ⲛⲛⲉⲧϩⲙ ⲡⲕⲟⲥⲙⲟⲥ 
ⲟⲩⲱϣ ⲉϯ ϩⲏⲩ ⲙⲙⲟⲟⲩ ⲙⲁⲩⲁⲁⲩ ϫⲉ ⲉⲣⲉ ⲡⲁⲡⲟⲥⲧⲟⲗⲟⲥ ⲛⲁϯ ϩⲏⲩ 
ⲙⲙⲟⲟⲩ. ⲉϣϫⲉ ϥⲟⲩⲟⲛϩ ϭⲉ ⲉⲃⲟⲗϫⲉ ⲁⲛⲟⲛ ⲡⲉ ⲡϩⲱⲃ ⲛⲛⲉⲧⲟⲩⲁⲁⲃ ⲕⲁⲧⲁ 
ⲑⲉ ⲉⲧϥϫⲱ ⲙⲙⲟⲥ ϫⲉ ⲙⲏ ⲛⲧⲱⲧⲛ ⲁⲛ ⲡⲉ ⲡⲁϩⲱⲃ ϩⲙ ⲡϫⲟⲉⲓⲥ ⲟⲩⲕⲟⲩⲛ 
 
ⲉϥϣⲁⲛⲣ ⲉⲩⲥⲉⲃⲏⲥ ϩⲛ ⲟⲩⲙⲉ ⲧⲛⲛⲁϣⲱⲡⲉ ⲛⲙⲙⲁϥ ϩⲛ ⲧⲙⲛⲧⲉⲣⲟ ⲛⲙ
ⲡⲏⲩⲉ ⲉⲛϣⲁⲛⲣ ⲁⲥⲉⲃⲏⲥ ⲇⲉ ⲟⲩ ⲙⲟⲛⲟⲛ <pb xml:id="ⲝ︦"/> ϫⲉ ⲛⲧⲛⲛⲁⲛⲁⲩ ⲁⲛ ⲉⲙⲧⲟⲛ 
ⲟⲩⲧⲉ ⲛⲁ ⲁⲗⲗⲁ ⲉϥⲛⲁⲣ ⲡⲕⲉⲕⲣⲓⲛⲉ ⲙⲙⲟⲛ ϫⲉ ⲙⲛⲛⲥⲁ ⲧⲣⲉϥⲕⲟⲧⲛ ⲁⲛ
ⲥⲟⲡⲥ ⲛⲁⲛ ⲉϣⲣϣⲱⲣⲛ ⲙⲙⲓⲛ ⲙⲙⲟⲛ. ⲏ ⲉϣϫⲉ ⲡⲉⲧⲉⲣⲉ ⲡⲉϥϩⲱⲃ ⲛⲁⲣⲱⲕϩ 
ϥⲛⲁⲟⲩϫⲁⲓ ⲕⲁⲧⲁ ⲑⲉ ⲉⲧⲉⲣⲉ ⲡⲁⲓ ⲙⲉⲉⲩⲉ ⲉⲣⲟⲥ ⲉⲓⲉ ϥⲛⲁⲩⲟⲩϫⲁⲓ ⲟⲛ ⲛϭⲓ 
ⲡⲉⲧⲉ ⲙⲡϥⲣ ϩⲱⲃ ⲕⲁⲧⲁ ⲗⲁⲁⲩ ⲛⲥⲙⲟⲧ ⲛⲁⲅⲁⲑⲟⲛ. ⲙⲏ ⲛⲧⲉⲣⲉ ⲡϩⲱⲃ 
ⲛϩⲉⲛ ⲁⲅⲅⲉⲗⲟⲥ ⲧⲁⲕⲟ ⲙⲡⲟⲩⲧⲁⲕⲟ ⲛⲙⲛⲙⲙⲁϥ. ⲡⲉⲩϩⲱⲃ ⲇⲉ ⲡⲉ ⲧⲉⲩ
ⲁⲣⲭⲏ ⲉⲛⲧⲁⲩⲕⲁⲁⲥ ⲛⲥⲱⲟⲩ. ⲙⲏ ⲡⲧⲉⲣⲉ ⲡϩⲱⲃ ⲛⲓⲟⲩⲇⲁⲥ ⲥⲣⲟϥⲣⲉϥ ⲙⲡϥ
ⲥⲣⲟϥⲣⲉϥ ⲛⲙⲙⲁϥ. ⲡⲉϥϩⲱⲃ ⲇⲉ ⲡⲉ ⲧⲉϥⲙⲛⲧⲁⲡⲟⲥⲧⲟⲗⲟⲥ ⲉⲛⲧⲁϥⲁⲣⲛⲁ 
ⲙⲙⲟⲥ. ⲛⲧⲉⲓϩⲉ ⲟⲛ ⲛⲉ ⲛⲕⲟⲟⲩⲉ ⲧⲏⲣⲟⲩ ⲉⲛⲧⲁⲩⲕⲧⲟⲟⲩ ⲉⲃⲟⲗϩⲛ ⲧⲉⲩⲁⲣⲭⲏ 
ⲉⲧⲛⲁⲛⲟⲩⲥ ⲉⲁ ⲧⲉⲩϩⲁⲏ ϣⲱⲡⲉ ⲛⲁⲩ ⲉϩⲉⲛ ϩⲟⲩⲉ ⲙⲛⲧⲁⲥⲉⲃⲏⲥ ⲉϩⲉⲛ ϩⲟⲩⲉ 
ⲟⲣⲅⲏ ⲇⲉ ⲟⲛ ⲉϩⲣⲁⲓ ⲉϫⲛ ⲛⲉⲧⲉⲓⲣⲉ ⲛⲙⲡⲁⲣⲁⲫⲩⲥⲓⲥ ⲛⲟⲩⲟⲉⲓϣ ⲛⲓⲙ. ⲙⲡⲱⲣ 
ⲧⲉⲛⲟⲩ ⲉⲧⲣⲉ ⲛⲉⲧⲧⲁⲕⲟ ⲙⲡⲉⲩϩⲱⲃ ⲙⲉⲉⲩⲉ ϫⲉ ⲥⲉⲛⲁⲟⲩϫⲁⲓ ⲉⲓϣⲁϫⲉ ⲇⲉ 
ⲉⲡⲉⲩⲧⲃⲃⲟ ⲁⲩⲱ ⲡⲉⲩϣⲗⲏⲗ ⲙⲛ ⲧⲉⲩⲛⲏⲥⲧⲉⲓⲁ ⲙⲛ ⲡⲕⲉⲥⲉⲉⲡⲉ ⲛⲁⲣⲉⲧⲏ 
 
ⲁⲛⲁⲅⲕⲏ ⲅⲁⲣ ⲛⲉⲧⲧⲁⲕⲟ ⲙⲡⲉⲩϩⲱⲃ ⲥⲉⲛⲁⲧⲁⲕⲟ ⲛⲙⲙⲁϥ. ⲉϣϫⲉ ⲡϩⲱⲃ ⲛⲁⲣ 
ⲕⲣⲙⲉⲥ ⲡⲣⲱ<pb xml:id="ⲝ︦ⲁ︦"/>ⲙⲉ ⲛⲁⲣ ϩⲟⲩⲉ ⲣ ⲕⲣⲙⲉⲥ ⲛⲑⲉ ⲉⲛⲧⲁⲛϫⲉ ⲡϫⲱⲕ ⲙⲡⲉⲓ
ϣⲁϫⲉ ⲛⲕⲉⲙⲁ ⲉⲣϣⲁⲛ ⲡⲉⲛⲧⲁⲩⲧⲟϭϥ ⲇⲉ ⲛⲧⲟϥ ⲁⲩⲱ ⲁⲩⲧⲥⲟϥ ⲙⲟⲩ ϫⲓⲛ 
ⲛⲉϥⲛⲟⲩⲛⲉ ⲁⲩⲱ ⲛϥϣⲟⲟⲩⲉ. ⲉⲓϣⲁϫⲉ ⲉⲡⲉⲧⲉ ⲙⲡⲟⲩⲕⲁ ⲕⲉⲥⲃⲱ ϫⲉ ⲙⲡⲟⲩ
ϫⲟⲟⲩ ⲛⲁϥ ⲕⲁⲛ ⲉⲁ ⲡⲉⲛⲧⲁϥϣⲡ ⲡⲉϥϩⲓⲥⲉ ⲉⲣⲟϥ ϯⲟⲥⲉ ⲙⲙⲟϥ ϥⲟⲩⲁⲁⲃ 
ⲛⲧⲟϥ ⲁⲩⲱ ϥⲛⲁⲣ ϩⲟⲩⲉ ⲟⲩϫⲁⲓ ⲁⲩⲱ ⲡⲃⲉⲕⲉ ⲙⲡⲉϥϩⲓⲥⲉ ⲛⲁϩⲉ ⲉⲃⲟⲗ ⲁⲛ. 
ⲉϣϫⲉ ϩⲉ ⲉⲓⲉ ⲟⲩⲟⲉⲓ ⲛⲁⲛ ϫⲉ ⲁⲛⲁⲙⲉⲗⲉⲓ ⲉⲛⲁⲉⲓⲁⲧⲟⲩ ⲛⲧⲟⲟⲩ ⲛⲛⲉⲧⲟⲩⲁⲁⲃ 
ⲧⲏⲣⲟⲩ ϫⲉ ⲁⲩϣⲟⲡ ⲛⲉⲓⲛⲟϭ ⲛϩⲓⲥⲉ ⲙⲛ ⲛⲉⲧϩⲙ ⲙⲕⲟⲥⲙⲟⲥ ⲧⲏⲣϥ ⲉⲙⲡⲉ 
ⲛⲉⲧϩⲙ ⲡⲕⲟⲥⲙⲟⲥ ⲧⲏⲣⲟⲩ ⲣ ⲙⲡϣⲁ ⲣⲱ ⲛⲧⲁⲩⲉ ⲡⲣⲁⲛ ⲙⲡⲉⲭ︦ⲥ︦ ϫⲉ ⲉⲩⲛⲁⲣ 
ⲕⲉϩⲱⲃ ⲛⲁⲅⲁⲑⲟⲛ ⲕⲁⲛ ⲉⲙⲡⲟⲩⲕⲁ ⲕⲉⲧⲱϭⲉ ⲕⲁⲛ ⲉⲙⲡⲟⲩⲕⲁ ⲕⲉⲧⲥⲟ. ⲉϣϫⲉ 
ⲛⲁϣⲉ ⲛⲉⲧϣⲟⲟⲩⲉ ϩⲛ ⲛⲉⲛⲧⲁⲩⲧⲟϭⲟⲩ ⲁⲩⲱ ⲁⲩⲣ ϩⲟⲩⲉ ⲧⲥⲟⲟⲩ ⲉⲓⲉ ⲉⲩϣⲟⲩ
ⲱⲟⲩ ⲛⲟⲩⲏⲣ ⲛϭⲓ ⲛⲉⲧⲉ ⲙⲡⲟⲩⲧⲟϭⲟⲩ ⲟⲩⲧⲉ ⲙⲡⲟⲩⲧⲥⲟⲟⲩ ⲉⲛⲉϩ. ⲡⲁⲓ ⲇⲉ ⲟⲛ 
ϫⲉ ⲡϣⲁϫⲉ ⲙⲡⲛⲟⲩⲧⲉ ⲙⲏⲣ ⲁⲛ. ϯⲥⲟⲟⲩⲛ ⲛⲣⲱⲙⲉ ⲉⲁϥⲙⲉⲉⲩⲉ ⲉⲣⲟϥ ⲕⲁⲧⲁ 
 
ⲡⲉϥⲟⲩⲱϣ ⲉϥⲡⲓⲑⲉ ⲙⲙⲟϥ ⲙⲛ ϩⲉⲛ ⲕⲟⲟⲩⲉ ⲛⲑⲉ ⲉϫⲟⲟⲥ ϫⲉ ⲕⲁⲛ ⲁ ⲡϫⲟⲉⲓⲥ 
ⲛⲟⲩϭⲥ ⲉϫⲛ ⲛⲉⲧⲉⲓⲣⲉ ⲛⲙⲡⲟⲛⲏ<pb xml:id="ⲝ︦ⲃ︦"/>ⲣⲟⲛ ϥⲛⲁϩⲣⲱϣ ⲉⲧⲙϥⲟⲧⲟⲩ ⲉⲃⲟⲗ 
ⲉⲩϫⲱ ⲙⲙⲟⲥ ϫⲉ ⲏ ⲛⲅⲛⲁⲩ ⲁⲛ ϫⲉ ⲁϥϫⲟⲟⲥ ϫⲉ ⲡϣⲁϫⲉ ⲙⲡⲛⲟⲩⲧⲉ ⲙⲏⲣ 
ⲁⲛ. ⲧⲁⲓ ⲧⲉ ⲑⲉ ⲉⲧⲟⲩϫⲱⲕ ⲉⲃⲟⲗ ⲛⲛⲉⲩⲛⲟⲃⲉ ⲉⲩⲣⲟⲟⲩⲧ ⲉⲩⲕⲱ ⲛϩⲧⲏⲩ ⲉⲩⲕⲱ 
ⲉⲃⲟⲗ ⲉⲩⲱⲡ ⲛⲧⲥⲩⲛⲭⲱⲣⲏⲥⲓⲥ ⲛⲛⲉⲛⲙⲛⲧⲁⲥⲉⲃⲏⲥ ⲉⲟⲩⲁⲁⲁⲩ ⲛⲛⲁϩⲣⲙ ⲡⲉⲭ︦ⲥ︦. 
ⲙⲙⲛⲧϣⲁⲛ ϩⲧⲏϥ ⲙⲉⲛ ⲙⲡⲉⲧϫⲟⲥⲉ ⲛⲁϣⲱⲟⲩ ⲉϫⲛ ⲛⲉⲧⲛⲁⲕⲧⲟⲟⲩ ⲧⲁⲭⲩ 
ⲛⲑⲉ ⲟⲛ ⲉⲧⲉ ⲛⲁϣⲉ ⲧⲉϥⲟⲣⲅⲏ ⲉϫⲙ ⲛⲉⲧⲉ ⲙⲡⲟⲩⲟⲩⲱϣ ⲉⲕⲧⲟⲟⲩ. ⲉϣϫⲉ 
ⲛⲧⲁⲕⲣ ⲛⲟⲃⲉ ⲉϩⲛⲁⲕ ⲁⲛ ⲕⲛⲁϣⲱⲱⲧ ⲁⲛ ⲛⲧⲇⲱⲣⲉⲁ ⲛⲛⲉⲓϣⲁϫⲉ ϫⲉ ϥⲛⲁⲕⲱ 
ⲉⲃⲟⲗ ⲉⲙⲁⲧⲉ ⲛⲛⲉⲧⲛⲛⲟⲃⲉ. ⲉϣϫⲉ ⲛⲧⲁⲕⲣ ⲛⲟⲃⲉ ⲇⲉ ⲉϩⲛⲁⲕ ⲉⲕⲧⲱϣ ⲛⲁⲕ ⲟⲛ 
ⲛⲟⲩⲕⲱ ⲉⲃⲟⲗ ⲟⲛⲧⲱⲥ ⲛⲛⲉ ⲕⲱ ⲉⲃⲟⲗ ϣⲱⲡⲉ ⲛⲁⲕ. ⲉⲧⲃⲉ ⲡⲁⲓ ⲙⲁⲣⲛⲛⲟⲉⲓ ϩⲛ 
ⲟⲩⲥⲟⲟⲩⲧⲛ ⲙⲡⲉⲛⲧⲁ ⲡⲁⲡⲟⲥⲧⲟⲗⲟⲥ ϫⲟⲟϥ ϫⲉ ⲡϣⲁϫⲉ ⲙⲡⲛⲟⲩⲧⲉ ⲙⲏⲣ ⲁⲛ 
ⲉϥⲥⲏⲙⲁⲛⲉ ⲛⲧⲉⲓϩⲉ ϫⲉ ⲉϣϫⲉ ϯⲙⲏⲣ ⲉⲧⲃⲉ ⲓ︦ⲥ︦ ⲁⲗⲗⲁ ⲛϥⲙⲏⲣ ⲁⲛ ⲛϭⲓ 
 
ⲡⲗⲟⲅⲟⲥ ⲉⲧⲟⲩⲧⲁϣⲉⲟⲉⲓϣ ⲙⲙⲟϥ ⲉϣϫⲉ ⲁⲩⲛⲉϫ ⲛⲉⲧⲟⲩⲁⲁⲃ ϩⲁ ⲡϣⲉ ⲁⲩⲱ 
ⲁⲩⲟⲧⲡⲟⲩ ⲉϩⲟⲩⲛ ⲁⲗⲗⲁ ⲁ ⲡϣⲁϫⲉ ⲙⲡⲛⲟⲩⲧⲉ ⲙⲉϩ ⲧⲟⲓⲕⲟⲩⲙⲉⲛⲏ ⲧⲏⲣⲥ. 
ⲉϣϫⲉ ⲛⲉⲣⲉ ϯⲙⲛⲧϫⲁϫⲉ ⲇⲉ ⲟⲛ ⲉⲧⲙⲙⲁⲩ ⲟⲩⲱϣ ⲉⲧⲣⲉϥ<pb xml:id="ⲝ︦ⲅ︦"/>ⲕⲁ 
ⲣⲱϥ ⲛϭⲓ ⲡⲁⲡⲟⲥⲧⲟⲗⲟⲥ ⲉⲧⲟⲩⲁⲁⲃ ⲛⲑⲉ ⲉⲛⲧⲟⲩⲟⲩⲉϩ ⲥⲁϩⲛⲉ ϩⲓⲧⲛ ⲟⲩⲉⲃⲓⲏⲛ 
ⲛⲁⲣⲭⲓⲉⲣⲉⲩⲥ ⲉⲣⲱϩⲧ ⲛⲧⲉϥⲧⲁⲡⲣⲟ ⲁⲗⲗⲁ ⲡⲉϩⲣⲟⲟⲩ ⲙⲡⲉⲧϫⲱ ⲙⲙⲟϥ ⲣ 
ϩⲟⲩⲉ ⲉⲓ ⲉⲃⲟⲗ ⲉϫⲙ ⲡⲕⲁϩ ⲧⲏⲣϥ. ⲛⲓⲙ ⲛⲉ ⲛⲧⲁⲩⲣ ϣⲣⲡ ⲧⲁϣⲉ ⲟⲉⲓϣ ⲙⲡ
ⲟⲩⲟⲉⲓⲛ ϫⲉ ϥⲛⲏⲩ ⲉⲡⲕⲟⲥⲙⲟⲥ. ⲏⲥⲁⲓⲁⲥ ⲙⲉⲛ ⲁϥⲡⲣⲟⲫⲏⲧⲉⲩⲉ ϫⲉ ⲧⲡⲁⲣ
ⲑⲉⲛⲟⲥ ⲛⲁⲱ ⲛⲥϫⲡⲟ ⲛⲟⲩϣⲏⲣⲉ ⲛⲥⲉⲙⲟⲩⲧⲉ ⲉⲡⲉϥⲣⲁⲛ ϫⲉ ⲉⲙⲙⲁⲛⲟⲩⲏⲗ 
ⲉⲙⲡϥϫⲟⲟⲥ ϫⲉ ⲛⲓⲙ ⲧⲉ. ⲡⲛⲟϭ ⲇⲉ ⲛⲅⲁⲃⲣⲓⲏⲗ ⲁⲩⲛⲧⲛⲟⲟⲩϥ ⲉⲃⲟⲗϩⲓⲧⲙ 
ⲡⲛⲟⲩⲧⲉ ⲁϥⲟⲩⲟⲛϩⲥ ⲉⲃⲟⲗ ⲙⲛ ⲡⲉⲥⲣⲁⲛ ϫⲉ ⲡⲱⲛϩ. ⲁⲩⲱ ⲡⲛⲟⲩⲧⲉ ⲙⲙⲉ 
ⲡⲉⲧϣⲟⲟⲡ ⲙⲛ ⲡⲉϥⲉⲓⲱⲧ ⲉⲙⲡⲁⲧϥⲧⲁⲙⲓⲉ ⲁⲅⲅⲉⲗⲟⲥ ⲟⲩⲧⲉ ⲁⲣⲭⲁⲅⲅⲉⲗⲟⲥ 
ⲁⲩⲱ ⲛϭⲟⲙ ⲙⲛ ⲛⲥⲁⲣⲁⲫⲓⲛ ⲙⲛ ⲛⲕⲟⲟⲩⲉ ⲧⲏⲣⲟⲩ ⲉⲙⲡⲁⲧϥⲧⲁⲙⲓⲉ ⲟⲩ
ϣⲟⲡ ⲙⲡⲉ ⲙⲛ ⲟⲩⲧⲁϭⲥⲉ ⲛⲕⲁϩ ⲟⲩⲧⲉ ⲗⲁⲁⲩ ϩⲟⲗⲱⲥ ϩⲛ ⲧⲡⲉ ⲁⲩⲱ ϩⲓϫⲙ 
 
ⲡⲕⲁϩ ϥⲛⲁⲕⲁⲧⲁⲝⲓⲟⲩ ⲉϣⲱⲡⲉ ⲉⲃⲟⲗϩⲛ ⲟⲩⲥϩⲓⲙⲉ ϩⲙ ⲡⲧⲣⲉϥⲉⲓ ⲉⲡⲕⲟⲥⲙⲟⲥ 
ⲛⲑⲉ ⲉⲧϥϫⲱ ⲙⲙⲟⲥ ⲛⲧⲟϥ ⲡϫⲟⲉⲓⲥ ϩⲛ ⲧⲉϥⲧⲁⲡⲣⲟ ϫⲉ ⲛⲧⲁⲓⲉⲓ ⲉⲃⲟⲗϩⲓⲧⲙ 
ⲡⲁⲉⲓⲱⲧ ⲁⲩⲱ ⲁⲓⲉⲓ ⲉⲡⲕⲟⲥⲙⲟⲥ. ⲁⲩⲱ ⲙⲛⲛⲥⲁ ϯⲟⲓⲕⲟⲛⲟⲙⲓⲁ ⲛⲧⲉⲓϭⲟⲧ ⲥⲉⲟ 
ⲛⲁⲧⲛⲁϩⲧⲉ ⲟⲛ ⲛϭⲓ ⲛⲉⲧⲉ ⲙⲡⲟⲩⲡⲓⲥⲧⲉⲩⲉ. <pb xml:id="ⲝ︦ⲇ︦"/> ⲛⲓⲙ ⲡⲉⲧⲥⲩⲙⲃⲟⲩⲗⲉⲩⲉ 
ⲛⲛⲁⲡⲓⲥⲧⲟⲥ ⲉⲧⲙⲡⲓⲥⲧⲉⲩⲉ ⲟⲩⲧⲉ ⲉⲧⲙⲥⲁϩⲱⲟⲩ ⲉⲃⲟⲗ ⲛⲛⲉⲩⲙⲛⲧⲁⲥⲉⲃⲏⲥ ⲛⲥⲁ 
ⲛⲇⲁⲓⲙⲱⲛ. ⲧⲁⲓ ⲧⲉ ⲑⲉ ⲉⲧⲟⲩⲥⲟⲣⲙ ⲧⲁⲓ ⲧⲉ ⲑⲉ ⲉⲧⲟⲩⲣⲁϩⲧ ⲁⲩⲱ ⲉⲩϣⲟⲟϭⲉ 
ⲁⲩⲱ ⲉⲩⲟⲩⲟϣϥ ⲁⲩⲱ ⲉⲩⲙⲟⲟⲩⲧ ⲧⲏⲣⲟⲩ ⲛϭⲓ ⲛⲉⲧⲙⲟⲟϣⲉ ϩⲉⲛ ⲧⲉⲩϣⲏ ⲉϯ
ⲙⲉⲉⲩⲉ ⲉⲣⲟⲥ ⲧⲉⲩϣⲏ ⲛⲕⲁⲕⲉ ⲧⲏⲣⲥ ⲉⲧⲟⲩⲛϩⲏⲧⲥ ⲛϭⲓ ⲛϩⲓⲉⲓⲧ ⲙⲙⲓⲛⲉ ⲛⲓⲙ 
ⲁⲩⲱ ⲛϣⲏⲉⲓ ⲛⲗⲟⲉⲓϩⲉ ⲙⲛ ⲙⲡⲁϣ ⲙⲛ ⲛⲁⲗⲟⲟⲩⲉ ⲁⲩⲱ ⲛϣⲛⲏⲩ ⲁⲩⲱ ⲛⲱⲛⲉ 
ⲛϫⲣⲟⲡ ⲧⲁⲓ ⲧⲉ ⲧⲉⲩϣⲏ ⲉⲧⲉⲣⲉ ⲡϫⲟⲉⲓⲥ ϣⲁϫⲉ ⲉⲣⲟⲥ ⲁⲩⲱ ⲉϥϣⲁϫⲉ ⲁⲛ ⲉⲧⲃⲉ 
ⲧⲉⲩϣⲏ ⲉⲧⲟⲩⲟⲛϩ ⲉⲃⲟⲗ ϫⲉ ⲡⲉⲧⲙⲟⲟϣⲉ ⲛϩⲏⲧⲥ ϣⲁϥϫⲓ ϫⲣⲟⲡ. ⲛⲓⲙ ⲇⲉ ⲡⲉ 
ⲡⲉⲧⲙⲟⲟϣⲉ ϩⲛ ⲧⲉⲓⲟⲩϣⲏ ⲛⲧⲉⲓⲙⲓⲛⲉ ⲉⲓⲙⲏⲧⲓ ⲉⲡⲉⲧⲟⲩⲱϣⲧ ⲙⲙⲟⲩⲛⲅ ⲛϭⲓϫ 
ⲛⲣⲱⲙⲉ ⲁⲩⲱ ⲡⲉⲧϫⲏⲕ ⲉⲃⲟⲗ ⲛϫⲓ ⲛϭⲟⲛⲥ ⲛⲓⲙ ϩⲓ ⲡⲟⲣⲛⲉⲓⲁ ⲛⲓⲙ ⲙⲛ ⲛⲕⲉ
ⲕⲁⲕⲓⲁ ⲧⲏⲣⲟⲩ. ⲡⲉⲧⲙⲟⲟϣⲉ ϩⲙ ⲡⲉϩⲟⲟⲩ ⲙⲉϥϫⲓ ϫⲣⲟⲡ ⲉⲓϫⲱ ⲙⲙⲟⲥ ⲉⲡⲉⲭ︦ⲥ︦ 
 
ϫⲉ ⲡⲉϩⲟⲟⲩ ⲡⲉⲧⲕⲱ ⲛϩⲧⲏϥ ⲉⲓ︦ⲥ︦ ⲡⲉⲧⲙⲉ ⲛⲓ︦ⲥ︦ ⲡⲉⲧⲥⲟⲟⲩⲛ ⲛⲓ︦ⲥ︦ ϩⲛ ⲟⲩⲙⲉ ⲁⲩⲱ 
ⲡⲉϥⲉⲓⲱⲧ ⲙⲉϥϫⲓ ϫⲣⲟⲡ ⲉⲧⲉ ⲡⲁⲓ ⲡⲉ ϫⲉ ⲙⲉϥϣⲙϣⲉ ⲙⲡⲥⲱⲛⲧ ⲉϥⲥⲟⲟⲩⲛ 
ⲙⲡⲣⲉϥⲥⲱⲛⲧ ⲟⲩⲧⲉ ⲙⲉϥⲟⲩⲱϣⲧ ⲛⲉⲓⲇⲱⲗⲟⲛ ⲙⲙⲟⲩ<pb xml:id="ⲝ︦ⲉ︦"/>ⲛⲅ ⲛϭⲓϫ ⲛ
ⲣⲱⲙⲉ. ⲥⲟⲩⲛ ⲡⲉⲟⲟⲩ ⲁⲩⲱ ⲧⲡⲁⲣⲣⲏⲥⲓⲁ ⲛⲧⲉⲕⲕⲗⲏⲥⲓⲁ ⲙⲡⲭ︦ⲥ︦ ⲉⲩⲡⲁⲣⲣⲏⲥⲓⲁⲍⲉ 
ⲙⲙⲟⲟⲩ ⲛϭⲓ ⲛⲉⲧⲟⲩⲁⲁⲃ ⲁⲩⲱ ⲉⲩϣⲟⲩϣⲟⲩ ⲙⲙⲟⲟⲩ ⲛϩⲏⲧϥ ⲁⲩⲱ ⲉⲩϩⲩⲙ
ⲛⲉⲩⲉ ⲉⲣⲟϥ ϫⲉ ⲡⲉⲛⲛⲟⲩⲧⲉ ⲡⲉ ⲡⲉⲛⲣⲣⲟ ⲁⲩⲱ ϫⲉ ⲉⲓⲕⲱ ⲛϩⲧⲏⲉⲓ ⲉⲡϫⲟⲉⲓⲥ 
ⲁⲩⲱ ϫⲉ ⲡϫⲟⲉⲓⲥ ⲡⲉⲧⲙⲟⲩⲣ ⲙⲙⲟⲓ ⲛⲟⲩϭⲟⲙ ⲁⲩⲱ ϫⲉ ⲥⲙⲟⲩ ⲉⲣⲟⲛ ⲡⲉⲛ
ⲛⲟⲩⲧⲉ ⲡⲉⲛⲛⲟⲩⲧⲉ ⲥⲙⲟⲩ ⲉⲣⲟⲛ ⲁⲩⲱ ϫⲉ ⲧⲛⲥⲙⲁⲙⲁⲁⲧ ⲁⲛⲟⲛ ⲙⲡϫⲟⲉⲓⲥ.
ⲥⲟⲩⲛ ⲡⲉⲧⲛϣⲓⲡⲉ ⲙⲛ ⲡⲉⲧⲛⲥⲱϣ ⲱ ⲡⲉⲥⲡⲉⲣⲙⲁ ⲛⲛⲉⲛⲧⲁⲩⲁⲝⲓⲟⲩ ⲙⲡⲃⲁϩⲁⲗ 
ⲙⲡⲉⲓⲟⲩⲟⲉⲓϣ ϫⲉ ⲡⲃⲁϩⲁⲗ ⲥⲱⲧⲙ ⲉⲣⲟⲛ ⲥⲱⲧⲙ ⲉⲣⲟⲛ ⲡⲃⲁϩⲁⲗ. ⲡⲁⲛⲧⲱⲥ 
ⲛⲉⲧϫⲱ ⲛⲛⲁⲓ ϫⲓⲛ ⲛϣⲟⲣⲡ ⲛⲧⲟⲟⲩ ⲁⲩⲱ ⲛⲧⲱⲧⲛ ϩⲁⲡⲥ ⲉⲧⲣⲉⲧⲛϫⲉ ⲛⲁⲓ ⲙⲛ 
ϩⲉⲛ ⲕⲟⲟⲩⲉ ϫⲉ ⲡϣⲉ ⲡⲉ ⲡⲉⲛⲣⲣⲟ ⲁⲩⲱ ϫⲉ ⲉⲓⲕⲱ ⲛϩⲧⲏⲓ ⲉⲡⲱⲛⲉ ⲁⲩⲱ ϫⲉ 
ⲡⲣⲏ ⲡⲉⲧⲙⲟⲩⲣ ⲙⲙⲟⲓ ⲛⲟⲩϭⲟⲙ ⲁⲩⲱ ϫⲉ ⲡⲟⲟϩ ⲙⲛ ⲛⲥⲓⲟⲩ ⲡⲉ ⲧⲁϩⲉⲗⲡⲓⲥ 
ⲁⲩⲱ ϫⲉ ⲥⲙⲟⲩ ⲉⲣⲟⲛ ⲡϣⲉ ⲡϣⲉ ⲥⲙⲟⲩ ⲉⲣⲟⲛ ⲁⲩⲱ ϫⲉ ⲧⲛⲥⲙⲁⲙⲁⲁⲧ ⲁⲛⲟⲛ 
 
ⲙⲡⲱⲛⲉ. ⲛⲓⲙ ⲡⲉⲧⲛⲁϫⲓ ⲏⲡⲉ ⲛⲙⲙⲛⲧϭⲱⲃ ⲛⲛⲉⲛⲧⲁ ⲡⲥⲁⲧⲁⲛⲁⲥ ⲡⲓⲑⲉ 
ⲙⲙⲟⲟⲩ ⲉⲟⲩⲱϣⲧ ⲛⲛⲉⲧⲉ ϩⲉⲛ ⲛⲟⲩⲧⲉ ⲁⲛ ⲛⲉ. ⲛⲓⲙ ⲇⲉ ⲡⲉⲧⲛⲁϣϣⲁϫⲉ ⲉⲧ
ⲙⲛⲧϫⲱⲱⲣⲉ ⲙⲛ ⲛⲉϩⲃⲏⲩⲉ ⲙⲛ ⲧϭⲟⲙ <pb xml:id="ⲝ︦︦ϝ︦"/> ⲛⲛϣⲁϫⲉ ⲛⲛϣⲏⲣⲉ ⲛⲧⲙⲁⲁⲩ 
ⲉⲧⲟⲩⲁⲁⲃ ⲧⲉⲕⲕⲗⲏⲥⲓⲁ ⲙⲡⲉⲭ︦ⲥ︦ ⲁⲩⲱ ⲡⲉϥⲉⲓⲱⲧ ⲡⲅⲉⲛⲟⲥ ⲅⲁⲣ ⲧⲏⲣϥ ⲛⲛⲁ
ⲥⲉⲃⲏⲥ ⲉⲧⲉ ⲙⲡⲟⲩⲟⲩⲱϣ ⲉⲕⲱ ⲛⲁⲩ ⲙⲡϫⲟⲉⲓⲥ ⲓ︦ⲥ︦ ⲛⲥⲉⲛⲁⲣ ⲃⲟⲗ ⲁⲛ ⲉⲧⲣⲉ 
ⲡⲇⲓⲁⲃⲟⲗⲟⲥ ϣⲱⲡⲉ ⲛⲁⲩ ⲛⲣⲣⲟ ⲁⲩⲱ ⲉϥⲡⲗⲁⲛⲁ ⲙⲙⲟⲟⲩ ⲛϩⲉⲑⲛⲟⲥ ⲙⲉⲛ 
ⲉⲧⲣⲉⲩⲕⲁ ϩⲉⲛ ϣⲉ ⲛⲁⲩ ⲛⲛⲟⲩⲧⲉ ⲙⲛ ⲡⲕⲉⲥⲉⲉⲡⲉ ⲛϩⲩⲗⲏ ⲛⲓⲟⲩⲇⲁⲓ ⲇⲉ 
ⲉⲧⲣⲉⲩⲣ ⲁⲧⲛⲁϩⲧⲉ ⲉⲡⲉⲛⲧⲁϥⲉⲓ ϩⲙ ⲡⲣⲁⲛ ⲙⲡⲉϥⲉⲓⲱⲧ ⲉⲙⲡⲟⲩϫⲓⲧϥ ⲉⲩϫⲱ 
ⲙⲙⲟⲥ ϩⲓⲧⲙ ⲡⲉⲧϣⲁϫⲉ ⲛϩⲏⲧⲟⲩ ⲡⲥⲁⲧⲁⲛⲁⲥ ϫⲉ ⲛⲧⲟϥ ⲁⲛ ⲡⲉ ⲡⲉⲭ︦ⲥ︦ ⲁⲩⲱ 
ϫⲉ ⲙⲡⲁⲧϥⲉⲓ ⲁⲩⲱ ϫⲉ ϥⲛⲏⲩ. ⲧⲁⲓ ⲧⲉ ⲑⲉ ⲉϣⲁⲩⲥⲱⲟⲩϩ ⲕⲁⲧⲁ ⲛⲉⲩⲥⲩⲛⲏⲑⲉⲓⲁ 
ⲉⲧϣⲟⲟⲡ ⲛⲁⲩ ⲕⲁⲧⲁ ⲕⲁⲓⲣⲟⲥ ⲛⲁ ⲛⲉⲩⲥⲁⲃⲃⲁⲧⲟⲛ ⲙⲛ ⲛⲉⲩⲥⲟⲩ ⲁ ⲙⲛ ⲛⲉⲩ
ϣⲁ ⲛⲁⲓ ⲉⲛⲧⲁⲩⲟⲩⲱⲥϥ ϩⲓⲧⲙ ⲡⲉⲥⲧⲁⲩⲣⲟⲥ ⲙⲡⲉⲭ︦ⲥ︦ ⲛⲧⲟⲟⲩ ⲙⲛ ⲛⲉⲩϩⲓⲟⲙⲉ 
ⲙⲛ ⲛⲉⲩϣⲏⲣⲉ ⲛⲥⲉⲡⲁϩⲧⲟⲩ ⲉϫⲙ ⲡⲕⲁϩ ⲛⲥⲉⲡⲛⲅ ϣⲟⲉⲓϣ ⲉϫⲱⲟⲩ ⲉⲩⲱϣ 
 
ⲉⲃⲟⲗϩⲛ ⲧⲁⲥⲡⲉ ⲙⲙⲛⲧϩⲉⲃⲣⲁⲓⲟⲥ ϫⲉ ⲉⲕⲛⲏⲩ ⲛⲁϣ ⲛϩⲟⲟⲩ ⲏ ⲁϣ ⲡⲉ ⲡⲕⲁⲓ
ⲣⲟⲥ ⲉⲧⲕⲛⲁⲟⲩⲱⲛϩ ⲉⲃⲟⲗ ⲧⲛϭⲱϣⲧ ⲅⲁⲣ ⲉⲃⲟⲗϩⲏⲧⲕ ⲉⲧⲣⲉⲕⲉⲓ ⲙⲡⲣⲕⲁⲁⲛ 
ⲙⲡⲣⲱⲥⲕ ⲕⲁⲛ ⲉⲕϣⲁⲛⲣ ϩⲁⲉ ⲧⲛⲛⲁϩⲩⲡⲟⲙⲉⲓⲛⲉ ⲉⲣⲟⲕ ⲡϫⲟⲉⲓⲥ ϫⲉ ϩⲛ ⲟⲩⲉⲓ 
ⲕⲛⲏⲩ ⲛⲅⲛⲁⲱⲥⲕ ⲁⲛ. ⲛⲁⲓ ⲇⲉ ⲥⲉϫⲱ ⲙⲙⲟⲟⲩ ⲉⲩⲁⲡⲁⲧⲁ <pb xml:id="ⲝ︦ⲍ︦"/> ⲛϭⲓ ⲛⲉⲃⲓⲏⲛ 
ⲉⲛⲥⲉⲥⲟⲟⲩⲛ ⲁⲛ ϫⲉ ⲙⲛ ⲕⲉϩⲱⲃ ⲛⲁϣⲱⲡⲉ ⲛⲁⲩ ⲛⲥⲁ ⲧⲟⲣⲅⲏ ⲙⲡⲛⲟⲩⲧⲉ ⲉⲛ
ⲧⲁⲥⲉⲓ ⲉϩⲣⲁⲓ ⲉϫⲱⲟⲩ ϣⲁ ⲃⲟⲗ ⲁⲩⲱ ⲡⲕⲱϩⲧ ⲛⲧⲅⲉϩⲉⲛⲛⲁ ⲉⲧⲉ ⲙⲉϥⲱϣⲙ 
ⲉⲃⲟⲗϫⲉ ⲛⲉⲩⲡⲟⲛⲏⲣⲓⲁ ⲙⲡⲟⲩⲃⲱⲗ ⲉⲃⲟⲗ ϣⲁ ϩⲟⲩⲛ ⲉⲧⲉⲛⲟⲩ. ⲛⲁⲛⲟⲩⲥ ⲙⲉⲛ 
ϫⲉ ⲧⲛⲉⲗⲉⲅⲭⲉ ⲙⲡⲓⲟⲩⲇⲁⲓ ⲁⲩⲱ ⲡⲕⲉϩⲉⲗⲗⲏⲛ ⲙⲛ ⲛⲉⲧⲉⲓⲛⲉ ⲙⲙⲟⲟⲩ ⲁⲗⲗⲁ 
ⲛⲁⲙⲉ ⲧⲛϣⲓⲡⲉ ϩⲏⲧⲟⲩ ⲛⲛⲉⲓϣⲁϫⲉ ϫⲉ ⲡⲉⲧϫⲱ ⲙⲙⲟⲥ ϫⲉ ⲁⲓⲥⲟⲩⲛ ⲓ︦ⲥ︦ ⲉⲛϥ
ϩⲁⲣⲉϩ ⲁⲛ ⲉⲛⲉϥⲉⲛⲧⲟⲗⲏ ⲟⲩⲣⲉϥϫⲓ ϭⲟⲗ ⲡⲉ ⲁⲩⲱ ϫⲉ ⲟⲩⲟⲛ ⲛⲓⲙ ⲉⲧⲣ ⲛⲟⲃⲉ 
ⲙⲡϥⲛⲁⲩ ⲉⲣⲟϥ ⲟⲩⲧⲉ ⲙⲡϥⲥⲟⲩⲱⲛϥ. ϩⲉⲛ ⲣⲱⲙⲉ ⲉⲛⲥⲉⲥⲟⲟⲩⲛ ⲁⲛ ⲛⲧⲉⲕⲣⲓⲥⲓⲥ 
ⲙⲡⲛⲟⲩⲧⲉ ϫⲉ ⲉⲩⲛⲁϭⲱϣⲧ ⲉⲃⲟⲗϩⲏⲧⲥ ⲁⲩⲱ ⲛⲉⲧⲥⲟⲟⲩⲛ ⲙⲙⲟⲥ ⲉⲛⲥⲉϭⲱϣⲧ 
ⲁⲛ ⲉⲃⲟⲗϩⲏⲧⲥ ϩⲛ ⲟⲩϩⲟⲧⲉ ⲛⲁϣ ⲛϩⲉ ⲛⲧⲟⲟⲩ ⲉⲩⲛⲁⲣ ⲃⲟⲗ ⲉⲡⲕⲱϩⲧ ⲉⲧⲛⲁ
ⲟⲩⲱⲙ ⲛⲛϫⲁϫⲉ. ⲙⲟⲛⲟⲛ ⲟⲩⲛ ϭⲟⲙ ⲙⲙⲟⲛ ⲉϩⲱⲧⲡ ⲉⲡⲛⲟⲩⲧⲉ ⲉⲛϩⲟⲥⲟⲛ 
 
ⲉⲙⲛ ⲁⲅⲅⲉⲗⲟⲥ ⲉⲙⲙⲛ ⲁⲣⲭⲏ ⲉⲙⲙⲛ ϭⲟⲙ ⲛⲁϣϭⲙϭⲟⲙ ⲉⲡⲟⲣϫⲛ ⲉⲧⲁ
ⲅⲁⲡⲏ ⲙⲡⲛⲟⲩⲧⲉ ⲉⲙⲡⲁⲧϥⲉⲓ ⲛϭⲓ ⲡⲉϩⲟⲟⲩ ⲉⲧⲉ ⲙⲛ ⲁⲅⲅⲉⲗⲟⲥ ⲟⲩⲧⲉ ϭⲟⲙ 
ⲟⲩⲧⲉ ⲁⲣⲭⲏ ⲟⲩⲧⲉ ⲭⲉⲣⲟⲩⲃⲉⲓⲛ ⲟⲩⲧⲉ ⲥⲁⲣⲁⲫⲉⲓⲛ ⲛⲁϣϭⲙϭⲟⲙ ⲉϩⲟⲧⲡⲛ 
ⲉⲡⲛⲟⲩⲧⲉ ⲁⲩⲱ ⲡⲉϥⲭ︦ⲥ︦. ⲟⲩ ϩⲱⲱϥ ⲡⲉ ϫⲉ ⲙⲛ ⲁⲅⲅⲉⲗⲟⲥ ⲛⲁϣⲡⲟⲣϫⲛ. <pb xml:id="ⲝ︦ⲏ︦"/> 
ⲙⲙⲛⲧϣⲁⲛ ϩⲧⲏϥ ⲙⲉⲛ ⲙⲡⲁⲅⲅⲉⲗⲟⲥ ⲉⲩϣⲟⲟⲡ ⲕⲁⲧⲁ ⲣⲟϥ ⲙⲙⲛⲧⲁⲅⲁⲑⲟⲥ 
ⲇⲉ ⲙⲡⲛⲟⲩⲧⲉ ⲥⲉϫⲟⲥⲉ ⲉϫⲙ ⲡⲕⲁϩ ⲧⲏⲣϥ ⲁⲩⲱ ⲙⲡⲏⲩⲉ ⲛⲙⲡⲏⲩⲉ. ⲕⲁⲛ 
ⲉϣϫⲉ ⲛⲁⲅⲅⲉⲗⲟⲥ ⲁⲅⲁⲛⲁⲕⲧⲉⲓ ϫⲉ ⲧⲛⲣ ⲛⲟⲃⲉ ⲉⲛϣⲁⲛⲕⲧⲟⲛ ϣⲁⲣⲉ ⲙⲙⲛⲧ
ϣⲁⲛ ϩⲧⲏϥ ⲙⲡⲛⲟⲩⲧⲉ ⲑⲉⲣⲁⲡⲉⲩⲉ ⲙⲡⲉⲩϭⲱⲛⲧ ⲉϩⲟⲩⲛ ⲉⲣⲟⲛ ⲁⲩⲱ ϩⲁⲡⲥ 
ⲉⲧⲣⲉⲩⲣⲁϣⲉ ⲛϭⲓ ⲛⲉⲧⲟⲩⲁⲁⲃ ⲧⲏⲣⲟⲩ ⲉϫⲛ ⲧⲉⲛⲙⲉⲧⲁⲛⲟⲓⲁ ⲟⲩ ⲙⲟⲛⲟⲛ ⲇⲉ 
ⲉⲧⲣⲉⲩⲣⲁϣⲉ ⲁⲗⲗⲁ ⲥⲉⲛⲁⲕⲧⲟⲟⲩ ⲟⲛ ⲛⲥⲉⲁⲝⲓⲟⲩ ⲉϫⲱⲛ ⲙⲡⲉⲥⲙⲟⲧ ⲛⲟⲩ
ⲣⲱⲙⲉ ⲉⲁϥⲛⲟⲩϭⲥ ⲉⲡⲉϥϣⲏⲣⲉ ϫⲉ ⲁϥⲣ ⲛⲟⲃⲉ ⲉⲣⲟϥ ⲛⲧⲉⲣⲉϥⲕⲧⲟϥ ⲇⲉ ⲁϥⲣ 
ϩⲛⲁϥ ⲉⲕⲱ ⲛⲁϥ ⲉⲃⲟⲗ ⲕⲁⲛ ⲉϣϫⲉ ⲛⲉϥⲥⲛⲏⲩ ⲟ ⲛϫⲁϫⲉ ⲉⲣⲟϥ ⲁⲩⲱ 
ⲕⲁⲛ ⲉϩⲛⲁⲩ ⲁⲛ ⲉⲕⲱ ⲛⲁϥ ⲉⲃⲟⲗ ϫⲉ ⲁϥⲗⲩⲡⲉⲓ ⲙⲡⲉϥⲉⲓⲱⲧ ⲟⲛⲧⲱⲥ ϩⲁⲡⲥ 
 
ⲉⲧⲣⲉⲩⲟⲩⲁϩⲟⲩ ⲛⲥⲁ ⲧⲁⲅⲁⲡⲏ ⲙⲡⲓⲱⲧ ⲛⲑⲉ ⲉⲧⲥⲏϩ ϩⲙ ⲡⲉⲩⲁⲅⲅⲉⲗⲓⲟⲛ ⲉⲧⲃⲉ 
ⲡⲛⲟϭ ⲛϣⲏⲣⲉ ⲉⲛⲧⲁϥⲛⲟⲩϭⲥ ⲉⲧⲙⲃⲱⲕ ⲉϩⲟⲩⲛ ⲉⲡⲏⲓ ϫⲉ ⲁ ⲡⲉϥⲉⲓⲱⲧ ϣⲱⲡ 
ⲉⲣⲟϥ ⲙⲡⲉϥⲥⲟⲛ ⲉⲛⲧⲁϥϭⲛⲧϥ ⲉϥⲥⲟⲣⲙ ⲁⲩⲱ ⲉϥⲙⲟⲟⲩⲧ ⲉⲁϥⲱⲛϩ ⲙⲛ
ⲛⲥⲱⲥ ⲁϥⲕⲧⲟϥ ⲁϥⲥⲩⲙⲫⲱⲛⲉⲓ ⲙⲛ ⲧⲙⲛⲧⲁⲅⲁⲑⲟⲥ ⲙⲡⲉϥⲉⲓⲱⲧ. ⲉϣϫⲉ ⲧⲁ
ⲅⲁⲡⲏ ϭⲉ ⲛⲟⲩ<pb xml:id="ⲝ︦ⲑ︦"/>ⲉⲓⲱⲧ ⲥⲟⲧⲡ ⲛϩⲟⲩⲟ ⲉⲧⲇⲓⲁⲑⲉⲥⲓⲥ ⲛϩⲉⲛ ⲥⲛⲏⲩ ⲉϩⲟⲩⲛ 
ⲉⲛⲉⲛⲉⲣⲏⲩ ⲉⲓⲉ ⲟⲩⲏⲣ ⲧⲉ ⲧⲁⲅⲁⲡⲏ ⲙⲡⲛⲟⲩⲧⲉ ⲉϩⲟⲩⲛ ⲉⲣⲟⲛ ⲉⲛϣⲁⲛⲙⲉⲧⲁ
ⲛⲟⲉⲓ. ⲥⲱⲧⲙ ⲉⲡϩⲁⲡ ⲙⲡⲁϫⲡⲓⲟ ⲙⲛ ⲡⲱⲧⲛ ⲟⲩⲟⲛ ⲛⲓⲙ ⲉⲛⲧⲁⲩⲉⲓ ⲉϩⲣⲁⲓ 
ⲉⲛϣⲓ ⲉϯⲥⲟⲟⲩⲛ ⲁⲛⲟⲕ ⲉⲣⲟⲟⲩ ⲉϣϫⲉ ⲛⲉⲧⲟⲩⲁⲁⲃ ⲙⲛ ⲙⲟⲩ ⲟⲩⲧⲉ ⲙⲛ ⲱⲛϩ 
ⲟⲩⲧⲉ ⲁⲅⲅⲉⲗⲟⲥ ⲟⲩⲧⲉ ⲁⲣⲭⲏ ⲟⲩⲧⲉ ⲛⲉⲧϣⲟⲟⲡ ⲟⲩⲧⲉ ⲛⲉⲧⲛⲁϣⲱⲡⲉ ⲟⲩⲧⲉ 
ϭⲟⲙ ⲟⲩⲧⲉ ϫⲓⲥⲉ ⲟⲩⲧⲉ ϣⲓⲕⲉ ⲟⲩⲧⲉ ⲕⲉⲕⲧⲓⲥⲓⲥ ⲛⲁϣϭⲙϭⲟⲙ ⲉⲡⲟⲣϫⲟⲩ ⲉⲧⲁ
ⲅⲁⲡⲏ ⲙⲡⲛⲟⲩⲧⲉ ⲉⲓⲉ ⲁϣ ⲧⲉ ⲧⲁⲡⲟⲗⲟⲅⲓⲁ ⲉⲧⲛⲁϣⲱⲡⲉ ⲛⲁⲛ ⲉⲣϣⲁⲛ ϩⲉⲛ 
ϩⲃⲏⲩⲉ ⲛⲑⲉ ⲛϩⲉⲛ ϩⲁⲗⲟⲩⲥ ⲙⲛ ϩⲉⲛ ϣⲟⲉⲓϣ ⲁⲩⲱ ϩⲉⲛ ϫⲓϩ ⲙⲛ ϩⲉⲛ 
ϩⲃⲏⲩⲉ ⲡⲟⲣϫⲛ ⲉⲧⲁⲅⲁⲡⲏ ⲙⲡⲛⲟⲩⲧⲉ. ⲉϣϫⲉ ⲛϯⲣⲓⲙⲉ ⲛⲁⲓ ⲁⲛ ⲉⲓϫⲱ ⲛⲛⲁⲓ 
 
ⲉⲓⲉ ⲛⲧⲱⲧⲛ ϩⲱⲧⲧⲏⲩⲧⲛ ⲙⲡⲣⲣⲓⲙⲉ ⲛⲏⲧⲛ. ⲱ ⲡⲉⲓⲛⲟϭ ⲛⲛⲟϭⲛⲉϭ ⲙⲡⲉ ⲑⲗⲓ
ⲯⲓⲥ ⲙⲡⲉ ⲗⲱϫϩ ⲙⲡⲉ ⲇⲓⲱⲅⲙⲟⲥ ⲙⲡⲉ ϩⲕⲟ ⲙⲡⲉ ⲕⲱ ⲕⲁϩⲏⲩ ⲙⲡⲉ ⲕⲓⲛⲇⲩ
ⲛⲟⲥ ⲙⲡⲉ ⲛⲧⲟⲩ ⲛⲑⲉ ⲛⲟⲩⲉⲥⲟⲟⲩ ⲉⲕⲟⲛⲥⲟⲩ ⲙⲡⲉ ϩⲁⲧⲟⲩ ⲙⲡⲉ ϩⲓ ⲱⲛⲉ ⲉⲣⲟⲟⲩ 
ⲙⲡⲉ ⲟⲩⲁⲥⲧⲟⲩ ⲙⲡⲉ ⲥⲱⲃⲉ ⲛⲥⲱⲟⲩ ⲙⲡⲉ ⲛⲟϭⲙⲉϭ ⲙⲡⲉ ⲛⲟϫⲟⲩ ⲉⲡⲕⲱϩⲧ 
ⲙⲡⲉ ⲛⲟϫⲟⲩ <pb xml:id="ⲟ︦"/> ⲉⲛϣⲏⲓ ⲙⲡⲉ ⲧⲁⲁⲩ ⲛⲙⲙⲟⲩⲓ ⲙⲡⲉ ⲙⲓϣⲉ ⲙⲛ ⲛⲉ
ⲑⲏⲣⲓⲟⲛ ⲙⲡⲉ ⲛⲟϫⲟⲩ ⲉⲑⲁⲗⲁⲥⲥⲁ ⲙⲡⲉ ⲛⲟϫⲟⲩ ⲉⲛⲉϣⲧⲉⲕⲱⲟⲩ ⲁⲩⲱ ϩⲁ 
ⲛϣⲉ ⲙⲡⲉ ⲙⲟⲣⲟⲩ ⲛϩⲁⲗⲩⲥⲓⲥ ⲙⲡⲉ ⲉⲝⲱⲣⲓⲥⲧⲓⲁ ⲙⲡⲉ ϩⲟϫϩⲉϫ ⲙⲡⲉ 
ϩⲓⲥⲉ ⲛⲓⲙ ϣⲁ ϩⲣⲁⲓ ⲉⲡⲙⲟⲩ ⲙⲡⲉ ⲡⲱⲣⲕ ⲛⲛⲉⲩⲃⲁⲗ ⲙⲡⲉ ϩⲱⲕ ⲛⲛⲉⲩ
ⲥⲡⲓⲣ ⲙⲡⲉ ϣⲁⲁⲧⲟⲩ ⲙⲉⲗⲟⲥ ⲙⲉⲗⲟⲥ ⲙⲡⲉ ⲟⲩⲱϣ ⲛⲉⲓⲱⲧ ϩⲓ ⲙⲁⲁⲩ ϩⲓ 
ⲥϩⲓⲙⲉ ϩⲓ ϣⲏⲣⲉ ϩⲓ ϣⲉⲉⲣⲉ ϩⲓ ⲥⲟⲛ ϩⲓ ⲥⲱⲛⲉ ⲉϣϭⲙϭⲟⲙ ⲉⲡⲱⲣϫ ⲛⲛⲉⲧ
ⲟⲩⲁⲁⲃ ⲉⲧⲁⲅⲁⲡⲏ ⲙⲡⲉⲭ︦ⲥ︦. ⲟⲩⲏⲣ ⲡⲉ ⲡⲉⲧϭⲁⲉⲓⲟ ⲉⲛⲁϣⲱⲡⲉ ⲛⲁⲛ ⲉⲣϣⲁⲛ 
ϩⲉⲛ ϩⲃⲏⲩⲉ ⲛⲑⲉ ⲛϩⲉⲛ ϣⲟⲉⲓϣ ⲙⲛ ϩⲉⲛ ⲣⲟⲟⲩⲉ ⲁⲩⲱ ϩⲉⲛ ϣⲟⲩⲕⲣⲉ ⲙⲛ ϩⲉⲛ 
ϭⲱⲃⲉ ⲉⲩⲛⲁⲥⲣⲟϥⲣⲉϥ ⲁⲁⲛ ⲛϣⲙⲙⲟ ⲙⲡⲛⲟⲩⲧⲉ. ⲏ ⲛⲉⲧϣⲟⲟⲡ ϩⲛ ⲛⲉⲓⲁⲅⲱⲛ 
 
ⲛⲧⲉⲓϩⲉ ϩⲓⲧⲛ ⲛⲉⲡⲓⲃⲟⲩⲗⲏ ⲛⲛϫⲁϫⲉ ⲙⲡⲉⲭ︦ⲥ︦ ⲡⲉⲩⲣⲟⲟⲩϣ ⲡⲉ ⲛⲉⲓⲙⲛⲧⲁⲥⲉⲃⲏⲥ 
ⲉⲛⲁⲩⲟϣⲙ ⲅⲁⲣ ϩⲛ ⲛⲉⲓⲡⲁⲣⲁⲫⲩⲥⲓⲥ ⲙⲛ ⲛⲓϩⲃⲏⲩⲉ ⲛⲃⲟⲧⲉ ϫⲉ ⲧⲛⲥⲣⲟϥⲧ ϩⲙ 
ⲡⲉⲛϩⲏⲧ ⲁⲩⲱ ⲧⲛⲟ ⲛⲁⲧⲣⲟⲟⲩϣ. ⲛⲓⲙ ⲡⲉⲧⲇⲓⲱⲕⲉ ⲙⲙⲟⲛ ⲧⲉⲛⲟⲩ ⲛⲓⲙ ⲡⲉⲧϯ 
ⲟⲩⲃⲏⲛ. ⲁⲛⲟⲛ ⲡⲉⲧⲡⲏⲧ ⲛⲥⲱⲛ ⲙⲁⲩⲁⲁⲛ ⲁⲛⲟⲛ ⲡⲉⲧϯ ⲟⲩⲃⲉ ⲧⲉⲛⲯⲩ<pb xml:id="ⲟ︦ⲁ︦"/>
ⲭⲏ ⲙⲙⲓⲛ ⲙⲙⲟⲛ ⲉⲧⲁⲕⲟⲥ ϩⲛ ⲙⲙⲛⲧⲁⲥⲉⲃⲏⲥ. ⲡⲁⲓ ⲇⲉ ⲟⲛ ⲉⲛⲧⲁ ⲡϫⲟⲉⲓⲥ 
ϫⲟⲟϥ ϫⲉ ⲟⲩⲛ ⲟⲩⲟⲩⲛⲟⲩ ⲛⲏⲩ ⲉⲛⲧⲉⲧⲛⲛⲁⲟⲩⲱϣⲧ ⲁⲛ ⲙⲡⲓⲱⲧ ⲟⲩⲧⲉ ϩⲙ 
ⲡⲉⲓⲧⲟⲟⲩ ⲟⲩⲧⲉ ϩⲛ ⲑⲓⲗ︦ⲏ︦ⲙ︦. ⲛⲧⲁϥϫⲉ ⲡⲁⲓ ⲛⲧⲥⲁⲙⲁⲣⲓⲧⲏⲥ ϩⲙ ⲡⲧⲣⲉⲥϫⲟⲟⲥ 
ϫⲉ ⲛⲧⲁ ⲛⲉⲛⲉⲓⲟⲧⲉ ⲟⲩⲱϣⲧ ⲙⲡⲉⲓⲧⲟⲟⲩ ⲁⲩⲱ ⲛⲧⲱⲧⲛ ⲧⲉⲧⲛϫⲱ ⲙⲙⲟⲥ ϫⲉ 
ⲉⲣⲉ ⲡⲙⲁ ⲉⲧⲉϣϣⲉ ⲉⲟⲩⲱϣⲧ ⲛϩⲏⲧϥ ϩⲛ ⲑⲓⲉⲣⲟⲩⲥⲁⲗⲏⲙ. ⲟⲩ ϭⲉ ⲡⲉ ϫⲉ 
ⲛⲧⲉⲧⲛⲁⲟⲩⲱϣⲧ ⲁⲛ ⲙⲡⲓⲱⲧ ⲟⲩⲧⲉ ϩⲙ ⲡⲉⲓⲧⲟⲟⲩ ⲟⲩⲧⲉ ϩⲛ ⲑⲓⲗ︦ⲏ︦ⲙ︦. ⲉⲡⲉⲓⲇⲏ 
ⲡⲉⲧⲉ ⲙⲛⲧⲁϥ ⲡϣⲏⲣⲉ ⲙⲛⲧⲁϥ ⲡⲓⲱⲧ ⲉⲙⲛⲧⲁϥ ⲡⲓⲱⲧ ⲇⲉ ⲙⲛⲧϥ ⲛⲟⲩⲧⲉ 
ⲙⲙⲁⲩ ⲡⲉⲧⲟⲩⲱϣⲧ ⲁⲛ ⲙⲡϣⲏⲣⲉ ⲛϥⲟⲩⲱϣⲧ ⲁⲛ ⲙⲡⲓⲱⲧ ⲁⲩⲱ ⲡⲉⲧⲉ ⲙⲛⲧϥ 
 
ⲓ︦ⲥ︦ ⲛϥⲥⲟⲟⲩⲛ ⲁⲛ ⲙⲡⲛⲟⲩⲧⲉ. ⲁⲩⲱ ϩⲁⲙⲟⲓ ⲉⲛⲉⲣⲉ ⲡⲓⲟⲩⲇⲁⲓ ⲟⲩⲱϣⲧ ⲁⲛ ⲙⲡ
ⲇⲓⲁⲃⲟⲗⲟⲥ ⲁⲩⲱ ⲉϥⲟ ⲛⲁϥ ⲛϩⲙϩⲁⲗ ⲁⲩⲱ ⲉϥⲟ ⲛϣⲏⲣⲉ ⲛⲁϥ ⲛⲑⲉ ⲉⲧⲥⲏϩ 
ⲣⲱⲙⲉ ⲅⲁⲣ ⲛⲓⲙ ⲉⲧⲉ ⲡⲉϥⲛⲟⲩⲧⲉ ⲁⲛ ⲡⲉ ⲓ︦ⲥ︦ ⲡϣⲁϫⲉ ⲉⲓⲣⲉ ⲙⲙⲟϥ ⲛⲁⲧⲛⲟⲩⲧⲉ 
ϫⲉ ⲛⲧⲱⲧⲛ ⲉⲧⲉⲧⲛⲟⲩⲱϣⲧ ⲙⲡⲉⲧⲉⲧⲛⲥⲟⲟⲩⲛ ⲙⲙⲟϥ ⲁⲛ ⲁⲛⲟⲛ ⲇⲉ ⲛⲉⲧⲉ 
ⲧⲉⲩϩⲉⲗⲡⲓⲥ ⲡⲉ ⲓ︦ⲥ︦ ⲉⲛⲟⲩⲱϣⲧ ⲙⲡⲉⲧⲛⲥⲟⲟⲩⲛ ⲙⲙⲟϥ ⲡⲉⲧⲥⲟⲟⲩⲛ ⲛⲓ︦ⲥ︦ ϥⲥⲟⲟⲩⲛ 
ⲙⲡⲉϥⲓⲱⲧ ⲁⲩⲱ ϥⲉⲓⲙⲉ ϫⲉ <pb xml:id="ⲟ︦ⲃ︦"/> ⲡϣⲏⲣⲉ ϣⲟⲟⲡ ⲙⲛ ⲡⲓⲱⲧ ϩⲁ ⲑⲏ ⲛⲛⲁⲓ
ⲱⲛ. ϥⲛⲟⲉⲓ ⲇⲉ ⲟⲛ ϫⲉ ⲡⲟⲩϫⲁⲓ ⲉⲧⲉ ⲛⲧⲟϥ ⲡⲉ ⲡϣⲏⲣⲉ ⲡⲉⲭ︦ⲥ︦ ⲡϫⲟⲉⲓⲥ ⲓ︦ⲥ︦ 
ⲉϥϣⲟⲟⲡ ⲉⲃⲟⲗϩⲛ ⲛⲓⲟⲩⲇⲁⲓ ⲕⲁⲧⲁ ⲡⲉⲛⲧⲁ ⲡⲁⲡⲟⲥⲧⲟⲗⲟⲥ ϫⲟⲟϥ ϫⲉ ⲛⲁⲓ ⲉⲧⲉ 
ⲛⲟⲩⲟⲩ ⲛⲉ ⲛⲉⲓⲟⲧⲉ ⲁⲩⲱ ⲛⲧⲁ ⲡⲭ︦ⲥ︦ ⲉⲓ ⲉⲃⲟⲗⲛϩⲏⲧⲟⲩ ⲕⲁⲧⲁ ⲥⲁⲣⲝ ⲛⲧⲁϥⲡⲣⲣⲉ 
ⲅⲁⲣ ⲉⲃⲟⲗϩⲛ ⲓⲟⲩⲇⲁ ⲁⲩⲱ ϩⲙ ⲡⲉⲥⲡⲉⲣⲙⲁ ⲛⲇⲁⲩⲉⲓⲇ. ⲡⲉϫⲁϥ ϭⲉ ϫⲉ ⲟⲩⲛ 
ⲟⲩⲟⲩⲛⲟⲩ ⲛⲏⲩ ⲉⲛⲧⲉⲧⲛⲁⲟⲩⲱϣⲧ ⲁⲛ ⲙⲡⲓⲱⲧ. ⲁϣ ⲇⲉ ⲧⲉ ⲧⲉⲩⲛⲟⲩ ⲉⲧⲙⲙⲁⲩ 
ⲛⲥⲁ ⲡⲛⲁⲩ ⲁⲩⲱ ⲡⲥⲟⲡ ⲉⲧⲁⲩⲥⲧⲁⲩⲣⲟⲩ ⲙⲡϣⲏⲣⲉ ⲛϭⲓ ⲛⲁⲥⲉⲃⲏⲥ ⲛⲓⲟⲩⲇⲁⲓ 
ⲉⲛϩⲟⲥⲟⲛ ⲇⲉ ⲉⲩϣⲟⲟⲡ ⲁϫⲛ ⲛⲟⲩⲧⲉ ⲛϭⲓ ⲡⲉⲥⲡⲉⲣⲙⲁ ⲧⲏⲣϥ ⲛⲛⲓⲟⲩⲇⲁⲓ ⲛⲁ
ⲡⲓⲥⲧⲟⲥ ϣⲁ ϩⲣⲁⲓ ⲉⲧⲥⲩⲛⲧⲉⲗⲉⲓⲁ. ⲡⲉⲧⲟⲩⲟ ⲛϩⲙϩⲁⲗ ⲛⲁϥ ⲡⲉ ⲡⲇⲓⲁⲃⲟⲗⲟⲥ.
ⲏ ⲉⲕⲛⲁϣϣⲟⲩϣⲟⲩ ⲙⲙⲟⲕ ⲛⲁϣ ⲛϩⲉ ⲡⲁⲛⲟⲙⲟⲥ ⲛⲓⲟⲩⲇⲁⲓ ϫⲉ ⲟⲩⲛⲧⲁⲕ 
 
ⲡⲛⲟⲩⲧⲉ ⲙⲙⲁⲩ ⲉⲕⲁⲣⲛⲁ ⲙⲡϫⲟⲉⲓⲥ ⲓ︦ⲥ︦ ⲡⲁⲓ ⲉⲧϫⲱ ⲙⲙⲟⲥ ϫⲉ ⲡⲉⲧⲙⲟⲥⲧⲉ 
ⲙⲙⲟⲓ ϥⲙⲟⲥⲧⲉ ⲟⲛ ⲙⲡⲁⲉⲓⲱⲧ ⲁⲩⲱ ϫⲉ ⲁⲩⲛⲁⲩ ⲉⲣⲟⲓ ⲁⲩⲙⲉⲥⲧⲱⲉⲓ ⲙⲛ ⲡⲁ
ⲕⲉⲉⲓⲱⲧ ⲥⲛⲏⲩ ϭⲉ ⲧⲉⲛⲟⲩ ⲛϭⲓ ⲟⲩⲟⲩⲛⲟⲩ ⲉⲧⲉ ⲧⲁⲓ ⲧⲉ ⲉⲣⲉ ⲛⲣⲉϥⲟⲩⲱϣⲧ 
ⲙⲡⲓⲱⲧ ϩⲛ ⲟⲩ<pb xml:id="ⲟ︦ⲅ︦"/>ⲡⲛ︦ⲁ︦ ⲙⲛ ⲟⲩⲙⲉ. ⲛⲓⲙ ⲛⲉⲧⲟⲩⲱϣⲧ ⲙⲡⲓⲱⲧ ϩⲛ ⲟⲩ
ⲡⲛ︦ⲁ︦ ⲙⲛ ⲟⲩⲙⲉ ⲛⲥⲁ ⲛⲉⲧⲥⲟⲟⲩⲛ ϫⲉ ⲉⲩⲟⲩⲱϣⲧ ⲙⲡϣⲏⲣⲉ ⲥⲉⲟⲩⲱϣⲧ ⲙⲡⲓⲱⲧ 
ⲉⲣⲉ ⲡⲓⲱⲧ ⲅⲁⲣ ϣⲓⲡⲉ ⲛⲥⲁ ϩⲟⲉⲓⲛⲉ ⲛⲧⲉⲓⲙⲓⲛⲉ ⲉⲩⲛⲁⲟⲩⲱϣⲧ ⲛⲁϥ. ⲛⲁϣ 
ⲙⲙⲓⲛⲉ ⲛⲥⲁ ⲧⲣⲉⲩⲉⲓⲙⲉ ϫⲉ ⲡⲉⲧⲉ ⲟⲩⲛⲧⲁϥ ⲡϣⲏⲣⲉ ⲟⲩⲛⲧⲁϥ ⲡⲓⲱⲧ. ⲙⲛ ⲙⲉ 
ϩⲛ ⲣⲱⲙⲉ ⲉϥϫⲱ ⲙⲙⲟⲥ ϫⲉ ⲟⲩⲛⲧⲁⲓ ⲡⲛⲟⲩⲧⲉ ⲉⲙⲛⲧⲁϥ ⲓ︦ⲥ︦. ⲧⲉⲩⲛⲟⲩ ⲅⲁⲣ 
ⲉⲛⲧⲁⲩⲥⲧⲁⲩⲣⲟⲩ ⲙⲡϫⲟⲉⲓⲥ ⲛϩⲏⲧⲥ ⲁⲥϩⲉⲧⲡ ⲧⲉϥⲉⲕⲕⲗⲏⲥⲓⲁ ⲉⲣⲟϥ ⲉⲩⲉⲓ
ⲣⲏⲛⲏ ϣⲁ ⲛⲁⲓⲱⲛ ⲛⲛⲁⲓⲱⲛ ⲁⲥⲣ ⲧⲥⲩⲛⲁⲅⲱⲅⲏ ⲇⲉ ⲛⲛⲓⲟⲩⲇⲁⲓ ⲛϫⲁϫⲉ ⲉⲣⲟϥ 
ϩⲙ ⲡⲓⲁⲓⲱⲛ ⲁⲩⲱ ϩⲙ ⲡⲉⲧⲛⲏⲩ ⲡⲉⲧⲁⲣⲛⲁ ⲅⲁⲣ ϫⲉ ⲓ︦ⲥ︦ ⲁⲛ ⲡⲉ ⲡⲉⲭ︦ⲥ︦ ϥⲣ 
ϩⲟⲩⲉ ⲁⲣⲛⲁ ⲙⲡⲛⲟⲩⲧⲉ ⲡⲓⲱⲧ. ⲕⲁⲛ ⲛϩⲉⲗⲗⲏⲛ ⲥⲟⲟⲩⲛ ϫⲉ ⲥⲉⲟⲩⲱϣⲧ ⲙⲡⲣⲏ 
ⲁⲩⲱ ⲡⲟⲟϩ ⲙⲛ ⲛⲥⲓⲟⲩ ⲁⲗⲗⲁ ⲉⲩⲟⲣⲅⲏ ⲛⲁⲩ ⲡⲓⲟⲩⲇⲁⲓ ⲇⲉ ⲛϥⲥⲟⲟⲩⲛ ⲁⲛ 
ϫⲉ ⲉϥⲟⲩⲱϣⲧ ⲛⲟⲩ ⲟⲩⲁⲧϭⲟⲙ ⲅⲁⲣ ⲡⲉ ⲉⲧⲣⲉⲩⲥⲟⲩⲛ ⲡⲓⲱⲧ ⲉⲙⲡⲟⲩⲥⲟⲩⲛ 
 
ⲡϣⲏⲣⲉ ⲛⲑⲉ ⲉⲛⲧⲁ ⲡϫⲟⲉⲓⲥ ⲟⲩⲱϣⲃ ⲛⲛⲉⲃⲓⲏⲛ ⲉⲧⲙⲙⲁⲩ ⲛⲧⲉⲣⲟⲩϫⲟⲟⲥ ⲛⲁϥ 
ϫⲉ ⲉϥⲧⲱⲛ ⲡⲉⲕⲉⲓⲱⲧ ⲡⲉϫⲁϥ ⲛⲁⲩ ϫⲉ ⲟⲩⲧⲉ ⲛⲧⲉⲧⲛⲥⲟⲟⲩⲛ ⲙⲙⲟⲓ ⲁⲛ ⲟⲩⲧⲉ 
ⲟⲛ ⲛⲧⲉⲧⲛⲥⲟⲟⲩⲛ ⲁⲛ ⲙⲡⲁⲉⲓⲱⲧ ⲉⲛⲉⲧⲉⲧⲛⲥⲟⲟⲩⲛ <pb xml:id="ⲟ︦ⲇ︦"/> ⲙⲙⲟⲓ ⲛⲉⲧⲉⲧⲛⲁ
ⲥⲟⲩⲛ ⲡⲁⲉⲓⲱⲧ ⲟⲛ ⲡⲉ. ⲧⲉⲧⲛⲛⲁⲩ ϩⲓⲧⲛ ⲧⲛⲛⲟϭ ⲙⲙⲛⲧⲙⲛⲧⲣⲉ ϫⲉ ⲁϥⲟⲩⲟⲛ
ϩⲟⲩ ⲉⲃⲟⲗ ⲛⲟⲩⲏⲣ ϫⲉ ⲙⲛⲧⲁⲩ ⲛⲟⲩⲧⲉ ⲙⲙⲁⲩ. ⲁⲓϫⲟⲟⲥ ⲛⲕⲉⲥⲟⲡ ϫⲉ ⲁϥⲧⲱⲙ 
ⲛⲛⲉⲩⲃⲁⲗ ⲛϭⲓ ⲡⲥⲁⲧⲁⲛⲁⲥ ⲉⲧⲙⲧⲣⲉⲩⲥⲟⲩⲛ ⲡⲉⲛⲧⲁϥⲉⲓ ⲉⲁⲩϭⲱϣⲧ ⲉⲃⲟⲗ ϩⲏⲧϥ 
ⲛⲕⲉⲟⲩⲁ ϫⲉ ϥⲛⲏⲩ ⲉⲙⲡⲟⲩⲡⲓⲥⲧⲉⲩⲉ ⲉⲡϫⲟⲉⲓⲥ. ⲛⲧⲟⲩⲧⲁⲛϩⲟⲩⲧϥ ⲅⲁⲣ ϩⲛ ⲟⲩ 
ϫⲉ ⲉⲩⲛⲁⲡⲓⲥⲧⲉⲩⲉ ⲉⲡⲉⲛⲧⲁϥϫⲟⲟϥ ⲛⲧⲥⲁⲙⲁⲣⲓⲧⲓⲥ ϫⲉ ⲁⲛⲟⲕ ⲡⲉ ⲛⲧⲉⲣⲉⲥϫⲟⲟⲥ 
ϫⲉ ⲧⲛⲥⲟⲟⲩⲛ ϫⲉ ⲙⲉⲥⲥⲓⲁⲥ ⲛⲏⲩ ⲡⲉⲧⲟⲩⲙⲟⲩⲧⲉ ⲉⲣⲟϥ ϫⲉ ⲡⲉⲭ︦ⲥ︦ ⲉⲣϣⲁⲛ 
ⲡⲉⲧⲙⲙⲁⲩ ⲉⲓ ϥⲛⲁⲧⲁⲙⲟⲛ ⲉϩⲱⲃ ⲛⲓⲙ. ⲥⲱⲧⲙ ϩⲱⲱϥ ϫⲉ ⲛⲧⲁ ⲛⲉⲧⲙⲡϣⲁ 
ⲛⲟⲩⲱϣⲧ ⲙⲡⲛⲟⲩⲧⲉ ϩⲛ ⲟⲩⲡⲛ︦ⲁ︦ ⲙⲛ ⲟⲩⲙⲉ ϫⲟⲟⲥ ϫⲉ ⲟⲩ ⲉⲩⲧⲱϩⲙ ⲛⲛⲉⲩ
ⲉⲣⲏⲩ ⲟⲩⲥⲟⲛ ⲙⲛ ⲡⲉϥⲥⲟⲛ ⲟⲩϣⲃⲏⲣ ⲙⲛ ⲡⲉϥϣⲃⲏⲣ ⲡⲉϫⲁϥ ϫⲉ ⲁⲛϩⲉ ⲉⲙⲉⲥ
ⲥⲓⲁⲥ ⲡⲉϣⲁⲩⲟⲩⲁϩⲙⲉϥ ϫⲉ ⲡⲉⲭ︦ⲥ︦ ⲁⲩⲱ ϫⲉ ⲡⲉⲛⲧⲁ ⲙⲱⲩⲥⲏⲥ ⲥϩⲁⲓ ⲉⲧⲃⲏⲏⲧϥ 
ϩⲙ ⲡⲛⲟⲙⲟⲥ ⲁⲩⲱ ⲛⲉⲡⲣⲟⲫⲏⲧⲏⲥ ⲁⲛϩⲉ ⲉⲣⲟϥ ⲓ︦ⲥ︦ ⲡϣⲏⲣⲉ ⲛⲓⲱⲥⲏⲫ ⲡⲉⲃⲟⲗ 
 
ϩⲛ ⲛⲁⲍⲁⲣⲉⲑ. ⲱ ⲛⲉⲓⲛⲟϭ ⲛϣⲡⲏⲣⲉ. ⲡⲉⲧⲉ ⲙⲛⲧϥ ⲁⲣⲭⲏ ⲅⲁⲣ ⲙⲙⲁⲩ ⲁϥ
ⲙⲟⲩⲧⲉ ⲉⲛⲉϥϩⲙϩⲁⲗ ⲛⲁϥ ⲛⲉⲓⲱⲧ ϩⲓ ⲙⲁⲁⲩ ⲓⲱⲥⲏⲫ ⲅⲁⲣ ⲡⲉϥϩⲙ<pb xml:id="ⲟ︦ⲉ︦"/> 
ϩⲁⲗ ϣⲏⲙ ⲡⲉ ⲁⲩⲱ ⲟⲛ ⲧⲕⲉⲙⲁⲣⲓϩⲁⲙ. ⲉⲧⲃⲉ ⲟⲩ ⲇⲉ ⲁⲓϫⲟⲟⲥ ϫⲉ ⲡⲉϥϩⲙϩⲁⲗ 
ϣⲏⲙ ⲉⲃⲟⲗϫⲉ ⲥⲉϩⲩⲡⲟⲧⲁⲥⲥⲉ ⲛⲁϥ ⲛⲧⲟϥ ⲙⲛ ⲡⲉϥⲉⲓⲱⲧ ⲛϭⲓ ⲛⲉⲧϣⲟⲟⲡ ϩⲁ
ⲑⲏ ⲉⲙⲡⲁⲧϥⲧⲁⲙⲓⲉ ⲡⲣⲱⲙⲉ ⲉⲓϣⲁϫⲉ ⲉⲛⲁⲣⲭⲁⲅⲅⲉⲗⲟⲥ ⲁⲩⲱ ⲛⲁⲅⲅⲉⲗⲟⲥ 
ⲧⲏⲣⲟⲩ ⲙⲛ ⲛϭⲟⲙ ⲁⲩⲱ ⲛⲁⲣⲭⲏ ⲙⲛ ⲛⲉⲝⲟⲩⲥⲓⲁ ⲛⲉⲭⲉⲣⲟⲩⲃⲉⲓⲛ ⲙⲛ ⲛⲥⲁ
ⲣⲁⲫⲉⲓⲛ ⲙⲛ ⲛⲕⲟⲟⲩⲉ ⲉⲧⲛⲛⲁϣϭⲙϭⲟⲙ ⲁⲛ ⲉϫⲟⲟⲩ ⲕⲁⲧⲁ ⲧⲉⲩⲏⲡⲉ ⲉⲛⲉϥ
ϩⲙϩⲁⲗ ⲧⲏⲣⲟⲩ ⲛⲉ ⲁⲩⲱ ⲉⲡⲧⲏⲙⲓⲟⲩⲣⲅⲟⲥ ⲡⲉ ⲙⲛⲧⲏⲣϥ. ϣⲓⲡⲉ ϩⲱⲱⲕ ⲱ 
ⲡⲣⲱⲙⲉ ⲛⲅϩⲩⲡⲟⲧⲁⲥⲥⲉ ⲙⲡⲛⲟⲩⲧⲉ ⲉⲧⲉⲣⲉ ⲡⲧⲏⲣϥ ϩⲩⲡⲟⲧⲁⲥⲥⲉ ⲛⲁϥ. ⲥⲱⲧⲙ 
ⲛⲥⲁ ⲡⲉⲧϫⲱ ⲙⲙⲟⲥ ϫⲉ ϩⲩⲡⲟⲧⲁⲥⲥⲉ ⲙⲡϫⲟⲉⲓⲥ ⲁⲩⲱ ⲛⲅⲥⲉⲡⲥⲱⲡϥ ⲁⲩⲱ ϫⲉ 
ϣⲓⲛⲉ ⲛⲥⲁ ⲡⲛⲟⲩⲧⲉ ⲧⲁⲣⲉ ⲧⲉⲧⲛⲯⲩⲭⲏ ⲱⲛϩ ϣⲓⲛⲉ ⲛⲥⲁ ⲡϫⲟⲉⲓⲥ ⲛⲧⲉⲧⲛϭⲙ
ϭⲟⲙ. ⲉⲧⲃⲉ ⲟⲩ ⲕⲟ ⲛϩⲙϩⲁⲗ ⲛⲛⲉⲧⲉ ⲙⲛ ϩⲏⲩ ⲛϩⲏⲧⲟⲩ ⲉⲧⲃⲉ ⲟⲩ ⲕϩⲩⲡⲟⲧⲁⲥⲥⲉ 
ⲙⲡϣⲉ ⲁⲩⲱ ⲕⲥⲟⲡⲥ ⲙⲡⲱⲛⲉ ⲉⲧⲃⲉ ⲟⲩ ⲕⲥⲙⲟⲩ ⲉⲛⲥⲱⲛⲧ ⲛⲧⲡⲉ ⲕϭⲱϣⲧ ⲇⲉ 
 
ⲟⲛ ⲉⲃⲟⲗ ϩⲏⲧϥ ⲛⲕⲉⲛⲟⲩⲧⲉ ϫⲉ ϥⲛⲏⲩ ⲉⲙⲡⲕⲥⲟⲩⲛ ⲡⲛⲟⲩⲧⲉ ⲁⲩⲱ ⲡϣⲏⲣⲉ 
ⲙⲡⲛⲟⲩⲧⲉ ϫⲉ ⲁϥⲉⲓ ⲡⲉⲭ︦ⲥ︦ ⲓ︦ⲥ︦ ⲡϫⲟⲉⲓⲥ. ⲉⲓϣⲁϫⲉ ⲉⲣⲟⲕ ⲱ ⲡϩⲉⲗⲗⲏⲛ ⲁⲩⲱ 
ⲡⲓⲟⲩⲇⲁⲓ ⲁⲩⲱ ⲉⲓϣⲁϫⲉ ⲁⲛ ⲉⲧⲉⲕⲕⲗⲏⲥⲓⲁ ⲧⲏ<pb xml:id="ⲟ︦︦ϝ︦"/>ⲣⲥ ⲙⲡⲉⲭ︦ⲥ︦ ⲟⲩ ⲙⲟⲛⲟⲛ 
ⲅⲁⲣ ϫⲉ ⲥϩⲩⲡⲟⲧⲁⲥⲥⲉ ⲛⲁϥ ⲁⲗⲗⲁ ⲥⲕⲓⲙ ⲟⲛ ⲉⲛⲁⲅⲅⲉⲗⲟⲥ ⲁⲩⲱ ⲛϭⲟⲙ ⲉⲧⲣⲉⲩ
ϩⲩⲡⲟⲧⲁⲥⲥⲉ ⲛⲁϥ ⲁⲩⲱ ⲉⲧⲣⲉⲩⲥⲙⲟⲩ ⲉⲣⲟϥ ⲛⲑⲉ ⲉⲧⲉⲣⲉ ⲡϣⲁϫⲉ ϫⲱ ⲙⲙⲟⲥ 
ϫⲉ ⲟⲩⲱϣⲧ ⲛⲁϥ ⲛⲉϥⲁⲅⲅⲉⲗⲟⲥ ⲧⲏⲣⲟⲩ ⲁⲩⲱ ϫⲉ ⲥⲙⲟⲩ ⲉⲣⲟϥ ⲛⲉϥϭⲟⲙ 
ⲧⲏⲣⲟⲩ ⲁⲩⲱ ⲥⲧⲱϩⲙ ⲙⲡⲧⲁⲙⲓⲟ ⲧⲏⲣϥ ⲙⲡⲏⲩⲉ ⲛⲙⲡⲏⲩⲉ ⲁⲩⲱ ⲡⲣⲏ ⲙⲛ 
ⲡⲟⲟϩ ⲙⲛ ⲛⲥⲓⲟⲩ ⲧⲏⲣⲟⲩ ⲁⲩⲱ ⲡⲕⲁϩ ⲙⲛ ⲛⲉⲧⲛϩⲏⲧϥ ⲧⲏⲣⲟⲩ ⲉⲧⲣⲉⲩⲥⲙⲟⲩ 
ⲉⲡϫⲟⲉⲓⲥ ϣⲁ ϩⲣⲁⲓ ⲉⲛⲕⲉϣⲏⲛ ⲁⲩⲱ ⲛⲧⲟⲟⲩ ⲛⲁⲓ ⲉⲧⲉⲧⲛϣⲱⲱⲧ ⲛϩⲉⲛ ⲱⲛⲉ 
ⲉⲃⲟⲗⲛϩⲏⲧⲟⲩ ⲙⲛ ϩⲉⲛ ϣⲉ ⲉⲧⲉⲧⲛⲡⲗⲁⲥⲥⲉ ⲛϩⲉⲛ ⲛⲟⲩⲧⲉ ⲛⲏⲧⲛ. ⲱ ⲛⲣⲱⲙⲉ 
ⲉⲛⲧⲁ ⲡⲉⲩϩⲏⲧ ⲣ ϩⲏⲧ ⲛⲇⲁⲓⲙⲱⲛ. ⲡⲉⲓⲕⲟⲩⲁ ⲇⲉ ⲟⲛ ⲙⲁⲣⲛⲙⲟϣⲧϥ ⲡⲁⲓ ⲉⲛⲧⲁ 
ⲧⲉⲧⲛϣⲓⲛⲉ ⲉⲧⲃⲏⲏⲧϥ ϫⲉ ⲉⲧⲃⲉ ⲟⲩ ⲁⲩϫⲟⲟⲥ ϩⲛ ⲛⲉⲩⲁⲅⲅⲉⲗⲓⲟⲛ ⲟⲩⲙⲁ ⲙⲉⲛ 
ϫⲉ ⲛⲕⲉⲥⲟⲟⲛⲉ ⲥⲛⲁⲩ ⲉⲛⲧⲁⲩⲥⲧⲁⲩⲣⲟⲩ ⲙⲙⲟⲟⲩ ⲛⲙⲙⲁϥ ⲛⲉⲩϫⲓ ⲟⲩⲁ ⲉⲣⲟϥ 
ⲕⲉⲙⲁ ⲇⲉ ϫⲉ ⲛⲉⲣⲉ ⲡⲟⲩⲁ ϩⲛ ⲛⲥⲟⲟⲛⲉ ⲉⲧⲁϣⲉ ϫⲓ ⲟⲩⲁ ⲉⲣⲟϥ. ⲁⲛϫⲟⲟⲥ 
 
ⲛⲕⲉⲥⲟⲡ ϫⲉ ⲉⲣⲉ ⲛⲉⲩⲁⲅⲅⲉⲗⲓⲟⲛ ϯ ⲁⲛ ⲟⲩⲃⲉ ⲛⲉⲩⲉⲣⲏⲩ ⲁⲗⲗⲁ ⲡⲟⲩⲁ ⲡⲟⲩⲁ 
ⲛⲛⲉⲧⲥⲏϩ ⲟⲩⲛⲧⲁⲩ ⲡⲉⲩⲃⲱⲗ ⲙⲙⲁⲩ ⲉϥϫⲓ ⲉϩⲟⲩⲛ ⲉⲡⲱⲛϩ ⲙⲛ ⲡⲙⲟⲩ. ⲉⲩ
ⲥⲏⲙⲁⲛⲉ ⲅⲁⲣ ⲙ<pb xml:id="ⲟⲍ"/>ⲡⲁⲓ ϫⲉ ⲁⲩϫⲓ ⲟⲩⲁ ⲙⲉⲛ ⲉⲡϫⲟⲉⲓⲥ ⲙⲡⲉⲥⲛⲁⲩ ⲁ 
ⲡⲟⲩⲁ ⲇⲉ ⲣ ϩⲧⲏϥ ⲕⲁⲛ ⲉϣϫⲉ ⲁ ⲡⲙⲁⲥⲧ ⲣⲱⲙⲉ ⲧⲣⲉϥϫⲉ ⲟⲩϣⲁϫⲉ ⲡⲁⲣⲁ 
ⲡⲉϥⲟⲩⲱϣ ⲁϥⲕⲧⲟϥ ⲧⲁⲭⲩ ⲁϥⲙⲟⲩⲧⲉ ⲉⲣⲟϥ ϫⲉ ⲡϫⲟⲉⲓⲥ ⲁⲩⲱ ⲁϥϫⲱ 
ⲛⲛⲉⲧⲡⲣⲉⲡⲉⲓ ⲛⲁⲓ ⲉⲧⲉⲣⲉ ⲡⲕⲱ ⲉⲃⲟⲗ ⲟⲩⲏϩ ⲛⲥⲱⲟⲩ. ⲟⲩⲧⲉⲓⲙⲓⲛⲉ ⲙⲉⲛ ⲡⲉ 
ⲡⲉϩⲣⲏⲧⲟⲛ ⲁⲗⲗⲁ ⲟⲩⲛ ⲕⲉⲛⲟⲏⲙⲁ ⲟⲛ ϩⲏⲡ ⲛϩⲏⲧϥ. ϩⲟⲧⲁⲛ ϭⲉ ⲉⲩϣⲁⲛϫⲟⲟⲥ 
ϫⲉ ⲁⲩϫⲓ ⲟⲩⲁ ⲉⲣⲟϥ ⲙⲡⲉⲥⲛⲁⲩ ⲉⲩⲥⲏⲙⲁⲛⲉ ⲉⲧⲃⲉ ⲛⲉⲧⲟ ⲛⲁⲧⲛⲁϩⲧⲉ ϩⲛ 
ⲛⲓⲟⲩⲇⲁⲓ ⲙⲛ ⲛϩⲉⲑⲛⲟⲥ ϩⲉⲛ ϩⲟⲩⲉ ⲗⲏⲥⲧⲏⲥ ⲛⲉ ⲁⲩⲱ ⲛⲥⲉⲙⲡϣⲁ ⲁⲛ ⲙⲡ
ⲛⲟⲩⲧⲉ ϩⲟⲧⲁⲛ ⲇⲉ ⲟⲛ ⲉⲩϣⲁⲛϫⲟⲟⲥ ϫⲉ ⲁ ⲡⲟⲩⲁ ⲙⲉⲛ ϫⲓ ⲟⲩⲁ ⲉⲣⲟϥ ⲁ ⲡⲕⲉ
ⲟⲩⲁ ⲇⲉ ϩⲟⲙⲟⲗⲟⲅⲉⲓ ⲙⲙⲟϥ ⲁⲩⲱ ⲁϥⲁⲝⲓⲟⲩ ⲙⲡϣⲁⲛ ϩⲧⲏϥ ⲓ︦ⲥ︦ ⲉⲧⲃⲉ ⲟⲩⲛⲁ 
ⲉⲩϣⲁϫⲉ ⲉⲛⲓⲟⲩⲇⲁⲓ ⲉⲛⲧⲁⲩⲁⲣⲛⲁ ⲙⲙⲟϥ ⲙⲛ ⲛⲉⲛⲧⲁⲩⲡⲓⲥⲧⲉⲩⲉ ⲉⲣⲟϥ ϩⲛ 
ⲛϩⲉⲑⲛⲟⲥ ⲁⲩⲱ ⲉⲁⲩⲣ ϩⲧⲏⲩ ⲛⲑⲉ ⲙⲡⲗⲏⲥⲧⲏⲥ ⲛⲉⲧⲛⲁⲙⲉⲧⲁⲛⲟⲉⲓ ⲅⲁⲣ ⲛⲟⲩ
ⲟⲉⲓϣ ⲛⲓⲙ ⲉⲩⲟ ⲛⲑⲉ ⲛⲟⲩϩⲏⲩ ⲛⲛⲉⲧϣⲓⲛⲉ ⲛⲥⲱⲟⲩ ⲙⲛⲛⲥⲁ ⲧⲣⲉⲩⲥⲱⲣⲙ ⲛⲑⲉ 
ⲙⲡⲓⲗⲏⲥⲧⲏⲥ ⲉⲧⲉ ⲡⲁⲣⲁ ⲕⲉⲕⲟⲩⲉⲓ ⲡⲉ ⲛϥϣⲱⲡⲉ ϩⲙ ⲡⲧⲁⲕⲟ ⲙⲡⲉϥϣⲃⲏⲣ 
 
ⲉⲓⲙⲏⲧⲓ ϫⲉ ⲁϥⲱⲛϩ ϩⲓⲧⲛ ⲧⲙⲉⲧⲁⲛⲟⲓⲁ ⲁⲗⲗⲟ ⲅⲁⲣ ⲛⲉⲧⲟⲩⲧⲱϩⲙ ⲙⲙⲟⲟⲩ
<pb xml:id="ⲟ︦ⲏ︦"/> ⲕⲁⲧⲁ ⲕⲁⲓⲣⲟⲥ ⲁⲗⲗⲟ ⲛⲉⲧⲧⲱϩⲙ ⲁⲗⲗⲟ ⲛⲉⲧⲟⲩϭⲓⲛⲉ ⲙⲙⲟⲟⲩ ⲉⲩ
ⲥⲱⲣⲙ ⲁⲗⲗⲟ ⲛⲉⲧⲕⲱⲧⲉ ⲛⲥⲱⲟⲩ. ⲧⲉⲕⲕⲗⲏⲥⲓⲁ ⲅⲁⲣ ⲧⲏⲣⲥ ⲛⲧⲁⲥϣⲱⲡⲉ ⲉⲃⲟⲗ 
ϩⲛ ⲛⲥⲱⲧⲡ ⲉⲧϩⲙ ⲡⲓ︦ⲏ︦ⲗ︦ ⲙⲛ ⲛϩⲉⲑⲛⲟⲥ ⲛⲁⲓ ⲉⲛⲧⲁⲩⲡⲉϩⲧ ⲡⲉⲩⲥⲛⲟϥ ⲉⲃⲟⲗ 
ⲉϫⲱⲥ ϫⲓⲛ ⲛⲁⲡⲟⲥⲟⲗⲟⲥ ϣⲁ ⲙⲙⲁⲣⲧⲩⲣⲟⲥ ⲙⲛ ⲟⲩⲟⲛ ⲛⲓⲙ ⲉⲛⲧⲁⲩⲙⲟⲟⲩⲧ 
ⲉⲧⲃⲉ ⲡⲣⲁⲛ ⲙⲡⲉⲭ︦ⲥ︦. ⲛⲁⲉⲓⲁⲧⲟⲩ ϭⲉ ⲛⲛⲉⲧⲁⲣ ⲁⲛⲁϥ ⲙⲡⲥⲱⲧⲏⲣ ⲡⲉⲭ︦ⲥ︦ ϩⲱⲥⲧⲉ 
ⲉⲧⲣⲉϥϯ ϭⲟⲙ ⲛⲁⲩ ϩⲛ ϩⲱⲃ ⲛⲓⲙ ⲉⲁⲅⲱⲛⲓⲍⲉ ⲟⲩⲃⲉ ⲡⲡⲉⲑⲟⲟⲩ ⲛⲧⲉⲧⲙ 
ⲡⲛⲟⲃⲉ ϭⲙϭⲟⲙ ⲉⲣⲟⲟⲩ. ⲡⲉⲓⲕⲉⲟⲩⲁ ⲇⲉ ⲟⲛ ⲉⲛⲧⲁ ⲡⲉⲛϣⲃⲏⲣ ⲁⲩⲱ ⲡⲉⲛⲡⲣⲉⲥ
ⲃⲩⲧⲉⲣⲟⲥ ⲉⲧⲛⲁⲛⲟⲩϥ ϫⲟⲟϥ ϫⲉ ⲁ ⲟⲩⲁ ϯⲧⲱⲛ ⲛⲙⲙⲁⲓ ⲉϫⲱϥ ⲉⲧⲃⲉ ⲙⲙⲁⲅⲟⲥ 
ⲉⲛⲧⲁⲩⲉⲓ ⲉⲃⲟⲗϩⲛ ⲙⲙⲁ ⲛϣⲁ ⲉⲟⲩⲱϣⲧ ⲙⲡϫⲟⲉⲓⲥ ⲉⲣⲉ ⲡⲉⲧⲙⲙⲁⲩ ⲙⲉⲛ 
ϫⲱ ⲙⲙⲟⲥ ϫⲉ ⲛⲥⲉⲛⲁϩⲉ ⲁⲛ ⲉⲛⲁ ⲛⲛⲁϩⲣⲙ ⲡⲛⲟⲩⲧⲉ ϫⲉ ⲙⲡⲟⲩϫⲓ ⲛⲧⲇⲱⲣⲉⲁ 
ⲙⲡⲃⲁⲡⲧⲓⲥⲙⲁ ⲉⲣⲉ ⲡⲁⲓ ⲇⲉ ϫⲱ ⲙⲙⲟⲥ ϫⲉ ⲥⲉⲛⲁⲛⲁ ⲛⲁⲩ ⲁⲛⲟⲕ ϩⲱⲱⲧ 
ϯⲙⲉⲉⲩⲉ ϫⲉ ⲛⲥⲉⲟⲩⲏⲩ ⲁⲛ ⲉⲃⲟⲗ ⲙⲡⲱⲛϩ ⲉⲧⲃⲉ ⲧⲉⲩⲥⲡⲟⲩⲇⲏ ⲙⲛ ⲧⲉⲩⲡⲓⲥⲧⲓⲥ. 
ⲛⲁϣ ⲅⲁⲣ ⲛϩⲉ ⲉⲩⲛⲁⲟⲩⲱϣⲧ ⲙⲡⲉⲧⲉ ⲙⲡⲟⲩⲡⲓⲥⲧⲉⲩⲉ ⲉⲣⲟϥ. ⲛⲁϣ ⲇⲉ ⲛϩⲉ 
 
ⲉⲩⲛⲁⲣⲁϣⲉ ϩⲙ ⲡⲧⲣⲉⲩⲛⲁⲩ ⲉ<pb xml:id="ⲟ︦ⲑ︦"/>ⲣⲟϥ ⲉⲙⲡⲟⲩϣⲣⲡ ⲙⲙⲉⲣⲓⲧϥ. ⲛⲁϣ ⲇⲉ 
ⲟⲛ ⲛϩⲉ ⲉⲩⲛⲁⲟⲩⲱⲛ ⲛⲛⲉⲩⲁϩⲱⲱⲣ ⲛⲥⲉⲉⲓⲛⲉ ⲛⲁϥ ⲛϩⲉⲛ ⲇⲱⲣⲟⲛ. ⲏ ⲛⲁϣ 
ⲛϩⲉ ⲉⲩⲁⲛⲁⲭⲱⲣⲉⲓ ϩⲓⲧⲛ ⲕⲉϩⲓⲏ ⲉⲓⲙⲏⲧⲓ ϫⲉ ⲁⲩⲧⲱⲧ ⲛϩⲏⲧ ⲁⲩⲥⲟⲩⲱⲛϥ ϫⲉ 
ⲡⲛⲟⲩⲧⲉ ⲡⲉ. ⲁⲛϫⲟⲟⲥ ⲅⲁⲣ ⲉⲧⲃⲏⲏⲧⲟⲩ ϩⲛ ϩⲉⲛ ⲕⲉⲥϩⲁⲓ ϫⲉ ⲁⲩⲉⲓ ϣⲁ ⲡⲟⲩⲟⲉⲓⲛ 
ⲉⲩⲟ ⲛⲕⲁⲕⲉ ⲁ ⲡⲟⲩⲟⲉⲓⲛ ϫⲉⲣⲉ ⲡⲉⲩⲕⲁⲕⲉ ⲉⲃⲟⲗ ⲛϩⲏⲧⲟⲩ ⲁⲩⲱ ⲙⲁⲗⲓⲥⲧⲁ ϫⲉ 
ⲁⲩⲕⲁ ⲡⲙⲟⲩ ϩⲁ ⲉⲓⲁⲧⲟⲩ ⲁⲩⲕⲁⲧⲁⲗⲩⲉ ⲙⲡϣⲁϫⲉ ⲛϩⲏⲣⲱⲇⲏⲥ ⲡⲣⲉϥϩⲧⲃ 
ⲇⲓⲕⲁⲓⲟⲥ ϩⲓ ⲡⲉⲧⲟⲩⲁⲁⲃ ϩⲓ ⲁⲧⲛⲟⲃⲉ. ⲉϫⲟⲟⲥ ⲇⲉ ϫⲉ ⲙⲡⲟⲩϫⲓ ⲃⲁⲡⲧⲓⲥⲙⲁ 
ⲛⲓⲙ ⲡⲉⲧⲟ ⲙⲙⲛⲧⲣⲉ ϫⲉ ⲁⲩϫⲓ. ⲙⲁⲗⲗⲟⲛ ϯⲙⲉⲉⲩⲉ ϫⲉ ⲁ ϩⲁϩ ⲙⲯⲩⲭⲏ 
ⲛⲣⲱⲙⲉ ⲛⲁⲧⲥⲟⲟⲩⲛ ⲙⲁⲧⲉ ⲛⲧⲉⲭⲁⲣⲓⲥ ⲙⲙⲡⲱⲛϩ ⲉⲙⲡⲟⲩⲧⲁϩⲟ ⲉϫⲓ ⲃⲁⲡ
ⲧⲓⲥⲙⲁ ⲁⲩⲱ ⲉⲧⲃⲉ ⲟⲩⲁⲙⲉⲗⲉⲓⲁ ⲁⲛ ⲛⲑⲉ ⲛⲛⲉⲧⲉ ϩⲛⲁⲩ ⲁⲛ ⲧⲉⲛⲟⲩ ⲛϯ ⲡⲉⲩ
ⲟⲩⲟⲉⲓ ⲉⲧⲉⲭⲁⲣⲓⲥ ϣⲁⲛⲧⲟⲩⲙⲟⲩ ϩⲛ ⲟⲩⲥϣⲛⲉ. ϫⲉⲕⲁⲥ ⲇⲉ ⲉⲕⲉⲉⲓⲙⲉ ϩⲛ 
 
ⲟⲩⲱⲣϫ ⲉⲡⲁⲓ ⲁⲛⲁⲩ ⲉϩⲁϩ ⲛⲣⲱⲙⲉ ϩⲓ ⲥϩⲓⲙⲉ ⲉⲩⲟ ⲛⲁⲧⲥⲟⲟⲩⲛ ⲁⲩⲣ ⲙⲁⲣ
ⲧⲩⲣⲟⲥ ⲁⲩⲱ ⲁⲩⲙⲟⲩ ⲉϫⲙ ⲡⲣⲁⲛ ⲛⲓ︦ⲥ︦ ϩⲙ ⲡⲧⲣⲉ ⲧⲉⲭⲁⲣⲓⲥ ⲧⲁϩⲟⲟⲩ ⲛⲧⲉⲩ
ⲛⲟⲩ ⲉⲧⲓ ⲉⲩϣⲙϣⲉ ⲉⲓⲇⲱⲗⲟⲛ ⲁⲩⲱ ⲉⲣⲉ ⲛⲁⲓ ϭⲛ ⲃⲁⲡⲧⲓⲥⲙⲁ ⲧⲱⲛ. ⲕⲁⲓ ⲅⲁⲣ 
<pb xml:id="ⲡ︦"/> ⲧⲙⲛⲧⲙⲛⲧⲣⲉ ⲟⲛ ⲙⲡⲉⲓϩⲱⲃ ⲥⲟⲩⲟⲛϩ ⲛⲁⲛ ⲉⲃⲟⲗϩⲓⲧⲙ ⲡⲉⲧⲉ ϣϣⲉ 
ⲉⲡⲓⲥⲧⲉⲩⲉ ⲉⲣⲟϥ ⲉⲓϣⲁϫⲉ ⲉⲡⲉⲩⲁⲅⲅⲉⲗⲓⲟⲛ ⲛⲧⲁ ⲡⲗⲏⲥⲧⲏⲥ ϭⲛ ⲃⲁⲡⲧⲓⲥⲙⲁ 
ⲧⲱⲛ ⲉϥⲁϣⲉ ⲉⲡϣⲉ. ⲁⲩⲱ ⲉⲓⲉ ⲙⲡϥⲕⲗⲏⲣⲟⲩ ⲉⲧⲛⲟϭ ⲛⲇⲱⲣⲉⲁ ϩⲓⲧⲛ ⲛⲙⲛⲧ
ϣⲁⲛ ϩⲧⲏϥ ⲙⲡⲉⲭ︦ⲥ︦ ⲓ︦ⲥ︦ ⲡⲛⲟⲩⲧⲉ ⲙⲙⲉ. ⲁϥⲉⲣⲏⲧ ⲛⲁϥ ⲛⲧⲉⲩⲛⲟⲩ ϫⲉ ⲕⲛⲁ
ϣⲱⲡⲉ ⲛⲙⲙⲁⲓ ⲙⲡⲟⲟⲩ ϩⲙ ⲡⲡⲁⲣⲁⲇⲉⲓⲥⲟⲥ. ⲛⲑⲉ ⲅⲁⲣ ⲉⲧⲉ ϩⲉⲛ ⲧⲁⲗⲁⲓⲡⲱⲣⲟⲥ 
ⲛⲉ ⲛⲉⲧⲉ ϩⲛⲁⲩ ⲁⲛ ⲉϫⲓ ⲃⲁⲡⲧⲓⲥⲙⲁ ⲧⲉⲛⲟⲩ ⲉⲃⲟⲗϫⲉ ⲡⲟⲩⲟⲉⲓϣ ϣⲟⲟⲡ ⲛⲁⲩ 
ϩⲉⲛ ⲙⲁⲕⲁⲣⲓⲟⲥ ⲟⲛ ⲛⲉ ⲛⲧⲁⲩ ⲧⲉⲭⲁⲣⲓⲥ ⲃⲟⲏⲑⲉⲓ ⲉⲣⲟⲟⲩ ϫⲉ ⲙⲡⲟⲩϭⲛ ⲡⲟⲩ
ⲟⲉⲓϣ ⲉϫⲓ ⲛⲑⲉ ⲟⲛ ⲉⲧⲉ ⲛⲁⲉⲓⲁⲧⲟⲩ ⲛⲛⲉⲛⲧⲁⲩϫⲓ ⲁⲩϩⲁⲣⲉϩ ⲉⲡⲉⲛⲧⲁⲩϫⲓⲧϥ.
ⲟⲩⲟⲉⲓ ⲇⲉ ⲛⲁⲛ ⲁⲛⲟⲛ ϫⲉ ⲟⲩ ⲙⲟⲛⲟⲛ ϫⲉ ⲙⲡⲛϩⲁⲣⲁϩ ⲉⲡⲉⲛⲧⲁⲛϫⲓⲧϥ ⲁⲗⲗⲁ 
ⲁⲛⲣ ϩⲟⲩⲉ ⲣ ⲣⲉϥⲛⲟⲃⲉ ⲟⲛ ⲛϩⲁϩ ⲙⲙⲛⲧⲁⲥⲉⲃⲏⲥ ⲙⲛⲛⲥⲁ ⲧⲉⲭⲁⲣⲓⲥ ⲙⲛⲛⲥⲁ 
ⲡⲣⲁⲛ ⲉⲧⲧⲁⲉⲓⲏⲩ ⲙⲛⲛⲥⲁ ⲡⲥⲭⲏⲙⲁ ⲙⲛⲛⲥⲁ ⲡⲥⲟⲟⲩⲛ. ⲉϥⲧⲱⲛ ⲟⲩϩⲟⲟⲩⲧ ⲏ 
 
ⲟⲩⲥϩⲓⲙⲉ ⲉⲩϩⲁⲣⲉϩ ⲉⲣⲟⲟⲩ ⲉⲩⲟⲩⲟϫ ⲙⲙⲛⲛⲥⲁ ⲧⲉⲥⲫⲣⲁⲅⲓⲥ ⲉⲧⲟⲩⲁⲁⲃ ⲛⲛⲁ
ϩⲣⲁⲛ ⲙⲉⲛ ϩⲱⲥ ⲉϣϫⲉ ⲁ ⲡⲃⲁⲡⲧⲓⲥⲙⲁ ⲧⲣⲉⲛⲟⲩⲃⲁϣ <pb xml:id="ⲡ︦ⲁ︦"/> ⲛϩⲟⲩⲟ ⲉⲟⲩⲭⲓⲱⲛ 
ⲁⲩⲱ ⲛⲁⲙⲉ ⲛⲉ ⲁϥⲧⲣⲉⲛⲟⲩⲃⲁϣ ⲡⲉ ⲛⲛⲁϩⲣⲙ ⲡⲛⲟⲩⲧⲉ ⲇⲉ ⲡⲉⲓⲕⲙⲟⲙ ⲟⲛ 
ⲛⲟⲩⲱⲧ ⲡⲉ ⲁⲩⲱ ⲡⲉⲓⲗⲱⲱⲙⲉ ⲟⲛ ⲛⲟⲩⲱⲧ ⲡⲉ. ⲛⲁϣ ⲛϩⲉ ⲧⲉⲛⲟⲩ ⲉⲛⲛⲁⲣ ⲃⲟⲗ 
ⲉⲧⲣⲉⲩⲙⲉⲥⲧⲱⲛ ϩⲛ ⲧⲡⲉ ⲉⲛⲕⲧⲟ ⲙⲙⲟⲛ ⲉⲛⲉⲛⲛⲟⲃⲉ ⲕⲁⲧⲁ ⲑⲉ ⲉⲛⲧⲁⲩⲥϩⲁⲓ ϫⲉ 
ⲛⲑⲉ ⲛⲟⲩⲟⲩϩⲟⲣ ⲉϣⲁϥⲕⲟⲧϥ ⲉⲡⲉϥⲕⲁ ⲃⲟⲗ ⲛⲥⲉⲙⲉⲥⲧⲱϥ ⲧⲁⲓ ⲧⲉ ⲑⲉ ⲙⲡⲁ
ⲑⲏⲧ ϩⲛ ⲧⲉϥⲕⲁⲕⲓⲁ ⲉϣⲁϥⲕⲟⲧϥ ⲉⲡⲉϥⲛⲟⲃⲉ. ϩⲉⲛ ⲁⲡⲟⲑⲏⲕⲏ ⲅⲁⲣ ⲉⲩⲙⲉϩ ϩⲛ 
ϩⲉⲛ ϩⲛⲁⲁⲩ ⲛⲁⲧϣⲁⲩ ⲁⲩⲱ ⲉⲩⲧⲟⲟⲃⲉ ⲥⲉⲛⲁϫⲟⲟⲥ ⲡⲁⲛⲧⲱⲥ ⲉⲩⲕⲱⲙϣ ϩⲓⲧⲛ 
ⲛⲥⲁⲃⲉⲉⲩ ϫⲉ ⲥⲉⲧⲟⲟⲃⲉ ⲛⲧⲟϥ ⲁⲣⲁ ϭⲉ ⲡϩⲱⲃ ⲟⲩⲟⲛϩ ⲉⲃⲟⲗ ⲁⲛ ϫⲉ ⲉⲓϣⲁϫⲉ 
ⲉⲣⲟⲛ ⲁⲛⲟⲛ ⲛⲉⲧⲉⲓⲣⲉ ⲛⲙⲙⲛⲧⲁⲕⲁⲑⲁⲣⲧⲟⲥ ⲙⲛ ⲛϫⲓ ⲛϭⲟⲛⲥ ⲙⲛ ⲛⲕⲉⲡⲟⲛⲏ
ⲣⲟⲛ ⲙⲛⲛⲥⲁ ⲧⲣⲉⲛϫⲓ ⲛⲧⲉⲥⲫⲣⲁⲅⲓⲥ ⲉⲧⲟⲩⲁⲁⲃ ⲡⲃⲁⲡⲧⲓⲥⲙⲁ ϫⲉ ⲥⲉⲛⲁϣⲁϫⲉ 
 
ⲉⲣⲟⲛ ϩⲛ ⲙⲡⲏⲩⲉ ϫⲉ ⲥⲉⲫⲣⲁⲅⲓⲍⲉ ⲛⲧⲟϥ ⲁⲩϫⲓ ⲛⲧⲟϥ ⲛⲧⲉⲥⲫⲣⲁⲅⲓⲥ ⲥⲉϣⲟⲩ
ϣⲟⲩ ⲇⲉ ⲟⲛ ⲙⲙⲟⲟⲩ ϫⲉ ⲁⲩϯ ⲡⲉⲭ︦ⲥ︦ ϩⲓⲱⲟⲩ ⲥⲉϭⲛ ⲁⲣⲓⲕⲉ ⲉⲡⲉⲧⲉ ⲙⲡϥϫⲓ 
ⲃⲁⲡⲧⲓⲥⲙⲁ ⲁⲩⲱ ⲥⲉⲱⲡ ⲙⲡϩⲉⲗⲗⲏⲛ ⲉⲧⲉ ⲙⲡϥϫⲓ ⲧⲉⲓⲥⲫⲣⲁⲅⲓⲥ ϫⲉ ⲟⲩϫⲁϫⲉ 
ⲡⲉ ⲉⲡⲛⲟⲩⲧⲉ. ⲛⲑⲉ ⲅⲁⲣ ⲙⲡⲉⲧⲉ ⲙⲡϥϯ ⲡⲉⲭ︦ⲥ︦ ϩⲓⲱⲱϥ ⲉⲛⲉϩ <pb xml:id="ⲡ︦ⲃ︦"/> ⲧⲁⲓ ⲧⲉ ⲑⲉ 
ⲙⲡⲉⲧϫⲱ ⲙⲙⲟⲥ ϫⲉ ϥϩⲓⲱⲱⲧ ⲉⲛϥϩⲓⲱⲱϥ ⲁⲛ. ⲏ ⲟⲣⲅⲏ ⲁⲛ ⲡⲉ ϫⲟⲟⲥ ϫⲉ 
ϥϩⲓⲱⲱϥ ⲛⲟⲩϫⲁϫⲉ ⲙⲙⲁⲗⲁⲕⲟⲥ ⲁⲩⲱ ⲟⲩⲣⲉϥⲛⲕⲟⲧⲕ ⲙⲛ ϩⲟⲟⲩⲧ ⲙⲛ ⲟⲩ
ⲣⲉϥϫⲓ ⲛϭⲟⲛⲥ ⲙⲛ ⲛⲕⲉⲡⲟⲛⲏⲣⲟⲛ ⲉⲧⲉ ⲛⲥⲉϣⲟⲃⲉ ⲁⲛ ⲉⲛⲁ ⲛϩⲉⲑⲛⲟⲥ ⲛⲁⲓ ⲉⲧⲉ 
ⲛⲥⲉⲥⲟⲟⲩⲛ ⲁⲛ ⲛⲓ︦ⲥ︦ . ⲟⲩⲛⲟϭ ⲙⲉⲛ ⲁⲗⲏⲑⲱⲥ ⲧⲉ ⲧⲇⲱⲣⲉⲁ ⲙⲡⲃⲁⲡⲧⲓⲥⲙⲁ ⲁⲩⲱ 
ⲛⲑⲉ ⲉⲛⲧⲁϥⲧⲃⲃⲟ ϣⲁ ⲃⲟⲗ ϩⲙ ⲡⲉϥⲥⲱⲃϩ ⲛϭⲓ ⲛⲁⲓⲙⲁⲛ ⲛⲧⲉⲣⲉϥϫⲱⲕⲙ ϩⲛ 
ⲟⲩⲙⲟⲟⲩ ⲧⲁⲓ ⲧⲉ ⲑⲉ ⲉϣⲁⲩⲧⲃⲃⲟϥ ⲉⲃⲟⲗϩⲛ ⲛⲟⲃⲉ ⲛⲓⲙ ϩⲓⲧⲙ ⲡⲃⲁⲡⲧⲓⲥⲙⲁ 
ⲛⲑⲉ ⲇⲉ ⲉⲛⲧⲁ ⲅⲓⲉⲍⲓ ⲥⲱⲃϩ ⲉⲛϥⲥⲱⲃϩ ⲁⲛ ⲧⲁⲓ ⲧⲉ ⲑⲉ ⲛⲛⲉⲧⲁⲙⲉⲗⲓ ⲙⲛⲛⲥⲁ 
ⲡⲃⲁⲡⲧⲓⲥⲙⲁ ⲉϣⲁⲩϣⲱⲡⲉ ⲛⲁⲕⲁⲑⲁⲣⲧⲟⲥ. ⲉϣϫⲉ ϩⲓⲧⲙ ⲡϣⲁϫⲉ ⲙⲡϩⲙϩⲁⲗ 
ⲙⲡⲛⲟⲩⲧⲉ ⲁ ⲟⲩⲣⲱⲙⲉ ϫⲱⲕⲙ ϩⲛ ⲟⲩⲙⲟⲟⲩ ⲁϥⲧⲃⲃⲟϥ ⲧⲏⲣϥ ⲁⲩⲱ ϩⲓⲧⲙ 
 
ⲡⲉϥϣⲁϫⲉ ⲁ ⲟⲩⲣⲱⲙⲉ ⲥⲱⲃϩ ⲧⲏⲣϥ ⲏ ⲁ ⲡⲥⲱⲃϩ ⲧⲱϭⲉ ⲉⲣⲟϥ ⲉⲓⲉ ⲉϥⲛⲁⲧⲃⲃⲟ 
ⲧⲏⲣϥ ⲛⲟⲩⲏⲣ ⲉⲃⲟⲗϩⲛ ⲛⲟⲃⲉ ⲛⲓⲙ ⲛϭⲓ ⲡⲉⲧⲟⲩⲃⲁⲡⲧⲓⲍⲉ ⲙⲙⲟϥ ϩⲙ ⲡⲙⲟⲟⲩ 
ⲙⲛ ⲡⲉⲡⲛ︦ⲁ︦ ⲁⲩⲱ ⲡⲕⲱϩⲧ ϩⲙ ⲡⲣⲁⲛ ⲙⲡⲓⲱⲧ ⲙⲛ ⲡϣⲏⲣⲉ ⲙⲛ ⲡⲉⲡⲛ︦ⲁ︦ ⲉⲧⲟⲩ
ⲁⲁⲃ. ⲁⲩⲱ ⲉϣϫⲉ ⲁ ⲡϩⲙϩⲁⲗ ϫⲟⲟⲥ ⲁ ⲡⲥⲱⲃϩ ⲧⲱϭⲉ ⲉⲟⲩⲣⲱⲙⲉ ⲉϣⲁ ⲃⲟⲗ 
ⲡⲟⲥⲱ ⲙⲁⲗⲗⲟⲛ ϥⲛⲁⲣ ϩⲟⲩⲟ ϩⲙ ⲡⲥⲱⲃϩ <pb xml:id="ⲛ︦ⲅ︦"/> ⲙⲡⲥⲁⲧⲁⲛⲁⲥ ⲛϭⲓ ⲡⲉⲧⲛⲁ
ⲁⲙⲁⲗⲉⲓ ⲉⲧⲉⲭⲁⲣⲓⲥ ⲉⲩⲡⲁⲣⲁⲇⲓⲇⲟⲩ ⲙⲙⲟϥ ϩⲓⲧⲙ ⲡϫⲟⲉⲓⲥ ⲉϩⲣⲁⲓ ⲉⲁⲕⲁⲑⲁⲣ
ⲥⲓⲁ ⲙⲙⲁⲩ ⲁⲩⲱ ⲉϩⲣⲁⲓ ⲉⲟⲩϩⲏⲧ ⲛϫⲟⲟⲩⲧ ⲛⲁⲣⲅⲟⲥ ⲉⲉⲓⲣⲉ ⲛⲛⲉⲧⲉ ⲙⲉϣϣⲉ 
ⲉⲩϫⲏⲕ ⲉⲃⲟⲗ ⲛⲙⲡⲟⲛⲏⲣⲟⲛ ⲧⲏⲣⲟⲩ ⲉⲧⲛⲏⲩ ⲙⲛⲛⲥⲁ ⲛⲁⲓ ⲁⲩⲱ ⲉⲧⲣ ϩⲟⲩⲟ 
ⲉⲛⲁⲓ ϩⲛ ⲛⲉⲧⲉⲣⲉ ⲛⲉⲅⲣⲁⲫⲏ ϫⲡⲓⲟ ⲙⲙⲟⲛ ⲉⲧⲃⲏⲏⲧⲟⲩ ⲉⲛⲧⲛϣⲓⲡⲉ ⲁⲛ ⲉⲩ
ⲛⲟϭⲛⲉϭ ⲙⲙⲟⲛ ⲛⲥⲁ ⲥⲁ ⲛⲓⲙ ϩⲓ ⲛⲛⲟⲙⲟⲥ ⲙⲡⲉⲧϫⲟⲥⲉ ⲉⲧⲃⲉ ⲛⲉⲛⲥⲱⲙⲁ 
ⲉⲛⲧⲁⲛϫⲁϩⲙⲟⲩ ⲁⲩⲱ ⲛϩⲁⲡ ⲉⲧⲙⲡⲁⲣⲁⲃⲁ ⲙⲙⲟⲟⲩ ⲙⲛ ⲛϫⲓ ⲛϭⲟⲛⲥ ⲙⲛ 
ⲛⲕⲉⲁⲛⲟⲙⲓⲁ ⲧⲏⲣⲟⲩ. ⲕⲁⲛ ⲟⲩⲛⲧⲉ ϩⲁϩ ⲟⲩϣⲁϫⲉ ⲉϫⲟⲟϥ ϩⲛ ⲛⲉⲛⲧⲁⲩϣⲱϥⲧ 
ⲙⲛⲥⲁ ⲧⲉⲥⲫⲣⲁⲅⲓⲥ ⲉⲃⲟⲗϫⲉ ⲛⲁϣⲱⲟⲩ ⲉⲙⲁⲧⲉ ⲛϭⲓ ⲛϣⲏⲣⲉ ϣⲏⲙ ⲙⲛ ⲛϣⲉ
 
ⲉⲣⲉ ϣⲏⲙ ⲉⲛⲧⲁⲩⲃⲁⲡⲧⲓⲍⲉ ⲙⲙⲟⲟⲩ ⲟⲩ ⲙⲟⲛⲟⲛ ϫⲉ ⲉⲩⲥⲟⲃⲕ ϩⲛ ⲑⲏⲗⲓⲕⲓⲁ 
ⲁⲗⲗⲁ ϫⲓⲛ ⲉⲩϩⲓ ⲧⲛⲁϩⲃⲉ ⲟⲛ ⲛⲛⲉⲩⲉⲓⲟⲧⲉ ⲁⲩⲱ ⲉⲩⲟⲩⲉⲙ ⲉⲣⲱⲧⲉ ⲛⲉⲛⲧⲁⲩⲣ 
ⲛⲓϩⲃⲏⲩⲉ ⲇⲉ ϩⲱⲱϥ ⲛⲃⲟⲧⲉ ⲙⲛⲛⲥⲁ ⲡⲥⲟⲟⲩⲛ ⲙⲛⲛⲥⲁ ⲧⲙⲛⲧⲃⲣⲣⲉ ⲙⲛⲥⲁ 
ϯⲛⲟϭ ⲛϩⲏⲗⲓⲕⲓⲁ ⲙⲛⲥⲁ ⲧⲙⲛⲧϩⲗⲗⲟ ⲉⲛⲛⲁϫⲟⲟⲥ ϫⲉ ⲟⲩ. ⲉⲛⲛⲁϫⲟⲟⲥ ϫⲉ 
ⲛⲛⲟⲃⲉ ⲛⲧⲉⲛⲙⲛⲧⲕⲟⲩⲓ ⲙⲛ ⲛⲉⲛⲙⲛⲧⲁⲧⲥⲥⲟⲟⲩⲛ ⲙⲡⲣⲣ ⲡⲉⲩⲙⲉⲉⲩⲉ ⲁⲗⲗⲁ 
ⲡϩⲱⲃ ⲧⲟⲟⲙⲉ ⲁⲛ ⲉⲛⲉⲓⲣⲉ ⲅⲁⲣ <pb xml:id="ⲡ︦ⲇ︦"/> ⲙⲙⲟⲟⲩ ⲙⲛⲛⲥⲁ ⲛⲥⲟⲟⲩⲛ. ⲛⲓⲙ ⲉϥⲟ 
ⲙⲙⲁⲧⲟⲓ ⲡⲉⲧⲛⲁⲟⲩⲱϣ ⲁⲛ ⲉⲕⲱ ⲛⲁϥ ⲛⲟⲩϩⲱⲕ ⲉⲙⲙⲛ ⲥⲟⲧⲉ ⲛⲁϣϫⲟⲧϥ 
ⲛⲧⲉ ⲛⲉⲧϥⲣ ⲡⲟⲗⲉⲙⲟⲥ ⲛⲙⲙⲁⲩ ⲛⲓⲙ ⲇⲉ ⲟⲛ ⲉϥϣⲟⲟⲡ ⲛⲁϥ ⲡⲉⲧⲛⲁⲟⲩⲱϣ 
ⲉⲧⲣⲉⲩϫⲓⲧϥ ϩⲓⲱⲱϥ ⲛϥϩⲉ ϩⲁⲣⲁⲧⲟⲩ ⲛⲛⲉϥϫⲁϫⲉ. ⲉⲓϫⲱ ⲙⲡⲁⲓ ϫⲉ ⲉϣϫⲉ 
ⲧⲙⲟ ⲙⲙⲁⲧⲟⲓ ⲙⲡⲉⲭ︦ⲥ︦ ⲛⲓⲙ ⲡⲉⲧⲛⲁⲟⲩⲱϣ ⲁⲛ ⲉϯ ⲡⲉⲭ︦ⲥ︦ ϩⲓⲱⲱϥ ⲛⲧⲉⲧⲙ 
ⲥⲟⲧⲉ ⲛⲧⲉ ⲡⲥⲁⲧⲁⲛⲁⲥ ϭⲙϭⲟⲙ ⲉϩⲟⲩⲛ ⲉⲣⲟϥ ⲛⲓⲙ ⲡⲉⲧⲉⲣⲉ ⲡⲉⲭ︦ⲥ︦ ⲧⲟ ϩⲓⲱ
ⲱϥ ⲉϥⲛⲁⲟⲩⲱϣ ⲉⲧⲣⲉϥⲕⲁⲁϥ ⲕⲁϩⲏⲩ ⲙⲙⲟϥ ⲉⲧⲉ ⲡⲁⲓ ⲡⲉ ⲉⲧⲣⲉϥⲥⲁϩⲱϥ 
 
ⲉⲃⲟⲗ ⲙⲙⲟϥ ⲛϥϩⲉ ϩⲁⲣⲁⲧⲟⲩ ⲛⲛⲇⲁⲓⲙⲱⲛ. ⲉⲛⲥⲟⲟⲩϩ ⲇⲉ ⲟⲛ ⲉⲩⲙⲁ ⲛⲟⲩⲱⲧ 
ⲉⲁⲛⲥⲃⲧⲱⲧⲛ ⲉⲡⲱϣ ⲉϫⲱⲛ ⲛⲟⲩⲛⲟϭ ⲛⲭⲣⲏⲙⲁ ⲁⲩⲱ ⲛⲥⲉⲛⲉϫ ϩⲟⲉⲓⲛⲉ ⲉⲃⲟⲗ
ⲛϩⲏⲧⲛ ⲉⲧⲙϯ ⲛⲁⲩ ⲛϩⲏⲧϥ ⲙⲏ ⲛⲥⲉⲛⲁϭⲛ ⲁⲣⲓⲕⲉ ⲁⲛ ⲏ ⲛⲥⲉⲛⲁⲕⲣⲙⲣⲙ ⲁⲛ 
ⲛⲥⲉⲉⲡ ⲛⲉⲧϥⲓ ⲙⲙⲟϥ ⲛⲁⲩ ⲙⲁⲩⲁⲁⲩ ⲉϩⲉⲛ ϫⲁϫⲉ. ⲉⲧⲃⲉ ⲟⲩ ϭⲉ ⲛⲧⲟⲕ ⲉⲕ
ⲡⲏⲧ ⲉⲃⲟⲗ ⲉⲕⲣⲁϣⲉ ⲉⲩⲱⲣϫ ⲉⲣⲱⲕ ⲛⲛⲣⲱⲟⲩ ⲙⲡⲏⲓ ⲙⲡⲛⲟⲩⲧⲉ ⲧⲉⲕⲕⲗⲏⲥⲓⲁ 
ⲙⲡⲥⲟⲡ ⲉⲧⲟⲩⲱϣ ⲉⲃⲟⲗ ϫⲉ ⲙⲟⲟϣⲉ ⲛⲁⲕ ⲉⲃⲟⲗ ⲡⲕⲁⲧⲏⲭⲟⲩⲙⲉⲛⲟⲥ ⲉⲕⲉⲓⲣⲉ 
ⲙⲙⲟⲕ ⲙⲁⲩⲁⲁⲕ ⲛⲧⲁⲗⲁⲓⲡⲱⲣⲟⲥ ⲉⲧⲙϫⲓ ⲉⲃⲟⲗϩⲙ ⲡⲙⲩⲥⲧⲏⲣⲓⲟⲛ <pb xml:id="ⲡ︦ⲉ︦"/> 
ⲉⲧⲟⲩⲁⲁⲃ ⲡⲉⲭⲣⲏⲙⲁ ⲉⲧⲉ ⲙⲛ ⲡⲉⲧⲟ ⲛⲛⲟϭ ⲉⲣⲟϥ. ϩⲁⲙⲟⲓ ⲟⲛ ⲉⲛⲉ ⲉⲧⲃⲉ 
ⲟⲩⲙⲛⲧⲁⲧⲥⲟⲟⲩⲛ ⲏ ⲟⲩⲙⲛⲧϣⲏⲣⲉ ϣⲏⲙ ⲁⲗⲗⲁ ⲙⲛⲛⲥⲁ ⲟⲩⲛⲟϭ ⲛϩⲏⲗⲓⲕⲓⲁ 
ⲙⲛ ⲟⲩⲥⲕⲓⲙ ⲉⲛⲁϣⲱϥ ⲁⲩⲱ ⲟⲩⲙⲛⲧϩⲗⲗⲟ. ⲱ ⲛⲓϩⲃⲏⲩⲉ ⲛⲙⲕⲁϩ ⲛϩⲏⲧ 
ⲟⲛⲧⲱⲥ ⲁ ⲛⲓⲡⲁⲑⲟⲥ ⲉⲧⲥⲏϣ ⲁⲁⲛ ⲛϣⲙⲙⲟ ⲉⲛⲁⲅⲁⲑⲟⲛ ⲛϣⲁ ⲉⲛⲉϩ ⲛⲁⲓ 
ⲉⲧϣⲟⲟⲡ ⲉⲧⲃⲉ ⲡⲃⲁⲡⲧⲓⲥⲙⲁ ⲧⲉⲥⲫⲣⲁⲅⲓⲥ ⲛⲛⲉⲧⲙⲡϣⲁ ϩⲛ ⲟⲩⲙⲉ. ⲟⲩⲛ ϩⲉⲛ 
ⲕⲉⲙⲓⲛⲉ ⲟⲛ ⲛⲣⲱⲙⲉ ϩⲉⲛ ϩⲟⲟⲩⲧ ⲙⲛ ϩⲉⲛ ϩⲓⲟⲙⲉ ⲉⲙⲉⲩϫⲓ ⲉⲃⲟⲗϩⲙ 
ⲡⲙⲩⲥⲧⲏⲣⲓⲟⲛ ⲛⲥⲁ ⲟⲩⲥⲟⲡ ⲧⲉⲣⲟⲙⲡⲉ ⲉⲩⲙⲉⲉⲩⲉ ϫⲉ ⲉⲩⲉⲓⲣⲉ ⲙⲡⲁⲓ ϩⲛ ⲟⲩ
 
ϩⲁⲣⲉϩ. ⲉⲣϣⲁⲛ ⲧⲉⲕⲕⲗⲏⲥⲓⲁ ⲧⲏⲣⲥ ⲙⲡⲉⲭ︦ⲥ︦ ⲣ ⲡⲁⲓ ⲉⲓⲉ ⲉⲛⲛⲁⲱⲣϫ ⲛⲛⲣⲱⲟⲩ 
ⲙⲡⲏⲓ ⲙⲡⲛⲟⲩⲧⲉ ⲛⲧⲛϯ ⲛϣⲟϣⲧ ϫⲓⲛ ⲟⲩⲕⲁⲓⲣⲟⲥ ⲉⲟⲩⲕⲁⲓⲣⲟⲥ ⲡⲁⲓ ⲉⲧⲉ ⲟⲩⲁ
ⲧⲟⲡⲟⲛ ⲡⲉ ⲉϫⲟⲟϥ. ⲱ ϯⲛⲟϭ ⲙⲙⲛⲧⲃⲗⲗⲉ ⲙⲛ ⲡⲓⲥⲱⲣⲙ. ϩⲟⲉⲓⲛⲉ ⲙⲉⲛ ⲉⲩϫⲓ 
ⲉⲃⲟⲗⲛϩⲏⲧϥ ϩⲛ ⲟⲩⲙⲛⲧⲁⲧϩⲟⲧⲉ ⲉⲙⲛ ϭⲉ ⲡⲟⲛⲏⲣⲟⲛ ϫⲉ ⲧⲛⲉⲓⲣⲉ ⲙⲙⲟϥ ⲁⲛ 
ϩⲉⲛ ⲕⲟⲟⲩⲉ ϫⲉ ⲟⲩⲥⲟⲡ ⲧⲣⲣⲟⲙⲡⲉ ⲉⲧⲃⲉ ϩⲉⲛ ⲙⲛⲧⲁⲥⲉⲃⲏⲥ ⲉϫⲟⲕⲟⲩ ⲉⲃⲟⲗ. 
ⲟⲩⲟⲉⲓⲛ ⲛⲁⲛ ⲁⲛⲟⲛ ⲛⲣⲉϥⲣ ⲛⲟⲃⲉ ⲧⲏⲣⲟⲩ ⲙⲡⲕⲁϩ ϩⲙ ⲡⲉϩⲟⲟⲩ ⲉⲧⲟⲩⲛⲁⲕⲓⲙ 
ⲉⲡⲏⲓ ⲏ ⲉⲧⲟⲩⲛⲁⲕⲓⲙ ⲛϭⲓ ⲛⲉⲧ<pb xml:id="ⲡ︦︦ϝ︦"/>ⲣⲟⲉⲓⲥ ⲉⲡⲏⲓ ⲛⲥⲉⲕⲧⲟⲟⲩ ⲛϭⲓ ⲛⲣⲱⲙⲉ ⲛⲧ
ϭⲟⲙ. ⲁϣ ⲇⲉ ⲡⲉ ⲡⲏⲓ ⲉⲧⲟⲩⲛⲁⲕⲓⲙ ⲉⲣⲟϥ ⲛⲥⲁ ⲡⲣⲱⲙⲉ. ⲁϣ ⲡⲉ ⲡϩⲟⲟⲩ ⲉⲧⲟⲩ
ⲛⲁⲕⲓⲙ ⲉⲣⲟϥ ⲛⲥⲁ ⲡⲉϩⲟⲟⲩ ⲙⲡⲙⲟⲩ. ⲛⲓⲙ ⲛⲉ ⲛⲁⲓ ⲉⲧⲣⲟⲉⲓⲥ ⲛⲥⲁ ⲛⲁⲅⲅⲉⲗⲟⲥ 
ⲛⲓⲙ ⲛⲉ ⲡⲣⲱⲙⲉ ⲛⲧϭⲟⲙ ⲉⲧⲛⲁⲕⲧⲟⲟⲩ ⲛⲥⲁ ⲛϣⲏⲣⲉ ⲧⲏⲣⲟⲩ ⲙⲡⲛⲟⲩⲧⲉ ⲉⲧ
ⲛⲏⲩ ⲙⲛ ⲡⲉⲧⲛⲏⲩ ⲉⲕⲣⲓⲛⲉ ⲛⲛⲉⲧⲟⲛϩ ⲙⲛ ⲛⲉⲧⲙⲟⲟⲩⲧ ⲡⲉⲭ︦ⲥ︦ ⲓ︦ⲥ︦. ⲡⲛⲟϭ ⲇⲉ 
ⲛⲏⲉⲓ ⲡⲉ ⲡⲕⲟⲥⲙⲟⲥ ⲁⲩⲱ ⲡⲉϩⲟⲟⲩ ⲛⲧⲥⲩⲛⲧⲉⲗⲉⲓⲁ. ⲛⲓⲙ ⲛⲉ ⲛⲁⲓ ⲉⲧⲕⲓⲙ ⲉⲣⲟϥ 
 
ⲛⲉⲧⲣⲟⲉⲓⲥ ⲉⲣⲟϥ ⲛⲧⲟⲟⲩ ⲟⲛ ⲛⲉⲧⲛⲁⲕⲓⲙ ⲉⲣⲟϥ ⲉⲓϣⲁϫⲉ ⲉⲛⲁⲅⲅⲉⲗⲟⲥ ⲧⲏⲣⲟⲩ 
ⲉⲧϥⲛⲁϫⲟⲟⲩⲥⲉ ⲛϭⲓ ⲡϣⲏⲣⲉ ⲙⲡⲉⲧϫⲟⲥⲉ ⲉⲧⲣⲉⲩⲥⲱⲟⲩϩ ⲛⲛⲉⲧϩⲛ ⲧⲟⲓⲕⲟⲩ
ⲙⲉⲛⲏ ⲧⲏⲣⲥ ⲉⲧⲉϥⲕⲣⲓⲥⲓⲥ ⲙⲙⲉ ⲛⲉⲧϩⲓ ⲟⲩⲛⲁⲙ ⲁⲩⲱ ⲛⲉⲧϩⲓ ϩⲃⲟⲩⲣ ⲉⲧϥⲛⲁ
ⲧⲁϩⲟⲟⲩ ⲉⲣⲁⲧⲟⲩ. ⲛⲓⲙ ⲇⲉ ⲛⲉ ⲛⲓⲣⲱⲙⲉ ⲛⲧϭⲟⲙ ⲉⲧⲛⲁⲕⲧⲟⲟⲩ ⲛⲥⲁ ⲛⲉⲧⲛⲏⲩ 
ⲙⲛ ⲡϫⲟⲉⲓⲥ ⲓ︦ⲥ︦ ⲛⲁⲓ ⲉⲛⲧⲁϥⲉⲣⲏⲧ ⲛⲁⲩ ϫⲉ ⲧⲉⲧⲛⲁϩⲙⲟⲟⲥ ϩⲓ ⲙⲛⲧⲥⲛⲟⲟⲩⲥ 
ⲛⲑⲣⲟⲛⲟⲥ ⲛⲧⲉⲧⲛⲕⲣⲓⲛⲉ ⲛⲧⲙⲛⲧⲥⲛⲟⲟⲩⲥ ⲙⲫⲩⲗⲏ ⲙⲡ︦ⲓ︦ⲏ︦ⲗ︦ ⲁⲩⲱ ⲛⲕⲉⲡⲉⲧⲟⲩ
ⲁⲁⲃ ⲧⲏⲣⲟⲩ ⲛⲙⲙⲁⲩ ⲉⲧⲛⲁⲕⲣⲓⲛⲉ ⲙⲡⲕⲟⲥⲙⲟⲥ. ⲡⲉϩⲟⲟⲩ ⲉⲧⲙⲙⲁⲩ ⲡⲉⲧⲉⲣⲉ 
ⲡⲣⲏ ⲛⲁⲣ ⲉⲃⲏ <pb xml:id="ⲡ︦ⲍ︦"/> ⲙⲛ ⲡⲟⲩⲟⲉⲓⲛ ⲁⲩⲱ ⲡⲟⲟϩ ⲙⲛ ⲛⲥⲓⲟⲩ ⲑⲁⲏ ⲙⲉⲛ ⲛⲟⲩⲟⲛ 
ⲛⲓⲙ ϭⲉⲡⲏ ⲉϩⲱⲛ ⲉϩⲟⲩⲛ ⲁⲩⲱ ⲥⲉⲕⲓⲙ ⲉⲏⲉⲓ ⲙⲙⲏⲛⲉ ϩⲙ ⲡⲕⲁϩ ⲧⲏⲣϥ ⲉⲓϣⲁ
ϫⲉ ⲉⲡϭⲙ ⲡϣⲓⲛⲉ ⲙⲡⲣⲱⲙⲉ ⲁⲩⲱ ⲡⲙⲟⲩ ⲛϩⲟⲩⲟ ⲇⲉ ⲡⲉϩⲟⲟⲩ ⲉⲧⲙⲙⲁⲩ 
ⲡⲉⲧⲟⲩⲛⲁⲕⲓⲙ ⲉⲏⲓ ⲛⲓⲙ ⲉⲧϩⲛ ⲧⲟⲓⲕⲟⲩⲙⲉⲛⲏ ⲧⲏⲣⲥ ⲛⲉⲧⲟ ⲛⲕⲁⲕⲉ ⲙⲛ ⲛⲉⲧⲟ 
ⲛⲟⲩⲟⲉⲓⲛ ⲡⲉϩⲟⲟⲩ ⲉⲧⲙⲙⲁⲩ ⲡⲉⲧϥⲛⲁϯ ⲟⲩⲱ ⲛϭⲓ ⲡⲁⲙⲩⲅⲇⲁⲗⲟⲛ ⲉⲓϣⲁϫⲉ 
ⲉⲡⲉⲓⲥⲱⲙⲁ ⲡⲁⲓ ⲉⲧⲛⲁⲧⲱⲟⲩⲛ ϩⲛ ⲧⲁⲛⲁⲥⲧⲁⲥⲓⲥ ϩⲙ ⲛⲧⲣⲉϥϯ ⲟⲩⲱ ⲁⲛ ⲕⲉ
ⲥⲱⲙⲁ ⲛⲑⲉ ⲉⲧⲉⲣⲉ ϩⲟⲉⲓⲛⲉ ϫⲱ ⲙⲙⲟⲥ ⲁⲗⲗⲁ ⲉⲧⲣⲉϥϯ ⲟⲩⲱ ⲙⲙⲟϥ ⲙⲙⲓⲛ 
 
ⲙⲙⲟϥ ⲛϭⲓ ⲡⲉⲓⲥⲱⲙⲁ ⲛⲟⲩⲱⲧ ⲡⲁⲓ ϩⲛ ⲧϭⲟⲙ ⲙⲡⲉⲧⲛⲁⲕⲉⲗⲉⲩⲉ ⲡⲛⲟⲩⲧⲉ 
ⲡⲡⲁⲛⲧⲟⲕⲣⲁⲧⲱⲣ. ⲛⲧⲟϥ ⲟⲛ ⲡⲥⲱⲙⲁ ⲡⲉ ⲡⲉϣϫⲉ ⲉⲧⲛⲁϩⲧⲁⲓ ⲉⲃⲟⲗϫⲉ ⲉϥⲛⲁ
ⲧⲱⲟⲩⲛ ⲁⲛ ⲉϥϣⲟⲩⲱⲟⲩ ⲏ ⲉϥⲟ ⲛⲕⲱⲱⲥ ⲁⲗⲗⲁ ϥⲛⲁⲧⲱⲟⲩⲛ ⲛⲥⲱⲙⲁ ⲙ
ⲡⲛⲉⲩⲙⲁⲧⲓⲕⲟⲛ ⲉϥⲣⲟⲟⲩⲧ ⲉⲛϥϣⲁⲁⲧ ⲁⲛ ⲛⲗⲁⲁⲩ. ϩⲙ ⲡⲉϩⲟⲟⲩ ⲉⲧⲙⲙⲁⲩ 
ⲧⲕⲁⲡⲡⲁⲣⲓⲥ ⲛⲁϫⲱⲱⲣⲉ ⲉⲃⲟⲗ ⲉⲓϣⲁϫⲉ ⲉϩⲉⲑⲛⲟⲥ ⲛⲓⲙ ⲛⲁⲧⲛⲟⲩⲧⲉ ϫⲉ ⲛⲧⲟⲟⲩ 
ⲛⲉ ⲧⲕⲁⲡⲡⲁⲣⲓⲥ ⲉⲧⲛⲁϫⲱⲱⲣⲉ ⲉⲃⲟⲗ ⲛϩⲟⲩⲟ ⲇⲉ ⲧⲥⲩⲛⲁⲅⲱⲅⲏ ⲛⲛⲓⲟⲩⲇⲁⲓ ⲛⲁⲓ 
ⲉⲧⲟⲩⲛⲁϣⲟⲟⲩϣⲟⲩ ⲉⲃⲟⲗ ⲁⲩⲱ <pb xml:id="ⲡ︦ⲏ︦"/> ⲛⲥⲉⲟϫⲛⲟⲩ ⲁⲩⲱ ⲛⲥⲉⲛⲁⲙⲟⲩⲛ ⲉⲃⲟⲗ 
ⲙⲛ ⲧⲉⲕⲕⲗⲏⲥⲓⲁ ⲙⲡⲉⲭ︦ⲥ︦ ϩⲛ ϯⲡⲓⲥⲧⲓⲥ ⲛⲟⲩⲱⲧ ⲙⲛ ϯⲥⲃⲱ ⲛⲟⲩⲱⲧ ϣⲁⲛ
ⲧⲟⲩⲥⲃⲟⲕ ⲛϭⲓ ⲛⲧⲁⲗⲁⲓⲡⲱⲣⲟⲥ ⲉⲧⲙⲙⲁⲩ ⲛⲉⲧⲱϫⲛ ⲅⲁⲣ ⲕⲟⲩⲓ ⲕⲟⲩⲓ ⲥⲉⲛⲁⲣ 
ⲑⲉ ⲛⲛⲉⲧⲉ ⲙⲡⲟⲩϣⲱⲡⲉ ⲛⲛⲁϩⲣⲛ ⲙⲙⲛⲧϣⲁⲛ ϩⲧⲏϥ ⲙⲡⲛⲟⲩⲧⲉ ϩⲱⲥⲧⲉ 
ⲉⲧⲙⲧⲣⲉ ⲛⲁⲓ ⲛⲧⲉⲓⲙⲓⲛⲉ ϩⲉ ⲉⲛⲁ ϩⲙ ⲡⲉϩⲟⲟⲩ ⲉⲧⲙⲙⲁⲩ. ⲛⲁϣⲱⲟⲩ ⲛϭⲓ 
ⲛⲉⲛⲧⲏϭ ϣⲁ ϩⲣⲁⲓ ⲉⲧⲕⲉⲕⲁⲡⲡⲁⲣⲓⲥ ⲉⲩⲣ ⲁⲛⲁⲩ ⲛϩⲟⲉⲓⲛⲉ ⲉⲟⲩⲟⲙⲟⲩ ϩⲉⲛ 
 
ⲕⲟⲟⲩⲉ ⲇⲉ ⲛⲥⲉⲟⲩⲁϣⲟⲩ ⲁⲛ ⲧⲁⲓ ⲧⲉ ⲑⲉ ⲉⲧⲉⲣⲉ ⲛϩⲁⲓⲣⲉⲧⲓⲕⲟⲥ ⲣⲟⲕϩ ⲉϩⲟⲩⲛ 
ⲉⲛⲉⲩⲉⲣⲏⲩ ϩⲙ ⲡⲉⲩⲟⲩⲱϣ ⲙⲡⲱⲣϫ ⲛⲇⲁⲓⲙⲟⲛⲓⲟⲛ ⲉⲩⲙⲟⲥⲧⲉ ⲇⲉ ⲙⲙⲟⲟⲩ 
ϩⲓⲧⲛ ⲛⲉⲭⲣⲉⲓⲥⲧⲓⲁⲛⲟⲥ ⲛⲁⲙⲉ ⲁⲩⲱ ⲉⲩⲧⲥⲧⲏⲩ ⲉⲃⲟⲗ ϩⲓⲧⲛ ⲛϣⲏⲣⲉ ⲛⲧⲙⲁⲁⲩ 
ⲉⲧⲟⲩⲁⲁⲃ ⲧⲉⲕⲕⲗⲏⲥⲓⲁ ⲉⲩⲥⲟⲟⲩⲛ ϫⲉ ϩⲉⲛ ⲕⲣⲟϥ ⲛⲉ ⲛϩⲁⲓⲣⲉⲧⲓⲕⲟⲥ ⲁⲩⲱ ϩⲉⲛ 
ⲉⲛⲧⲏϭ ⲙⲡⲟⲛⲏⲣⲟⲛ ⲛⲉ. ⲥⲉⲛⲉϩⲡⲉ ⲙⲉⲛ ⲉⲛⲉⲧⲙⲟⲩ ⲛⲟⲩⲟⲉⲓϣ ⲛⲓⲙ ϩⲙ ⲡⲕⲁϩ 
ⲧⲏⲣϥ ⲛⲉⲧⲙⲟⲩ ⲇⲉ ⲛⲉⲩⲛⲁⲩ ⲉⲧⲉϩⲓⲏ ⲉⲧⲉⲣⲉ ⲛϩⲟⲧⲉ ⲛϩⲏⲧⲥ ⲛϩⲟⲩⲟ ⲇⲉ ⲡⲉ
ϩⲟⲟⲩ ⲉⲧⲙⲙⲁⲩ ⲡⲉⲧⲉⲣⲉ ⲅⲉⲛⲟⲥ ⲛⲓⲙ ⲛⲣⲱⲙⲉ ⲛⲁⲛⲉϩⲡⲉ ⲙⲁⲗⲓⲥⲧⲁ ⲛⲣⲱⲙⲉ 
ⲛⲁⲧⲛⲟⲩⲧⲉ ⲉⲩϭⲱϣⲧ ϩⲣⲁⲓ ⲉⲡϫⲓⲥⲉ ⲉⲩ<pb xml:id="ⲡ︦ⲑ︦"/>ⲛⲁⲩ ⲉⲛϩⲟⲧⲉ ⲉⲧϣⲱⲡⲉ ϩⲓ 
ⲧⲉϩⲓⲏ ⲟⲩϩⲟⲧⲉ ⲅⲁⲣ ⲁⲗⲏⲑⲱⲥ ⲡⲉ ⲛⲁⲩ ⲉⲛⲉⲧⲛⲁⲟⲩⲱⲛϩ ⲉⲃⲟⲗϩⲙ ⲡⲉϩⲟⲟⲩ 
ⲉⲧⲙⲙⲁⲩ ⲟⲩϩⲟⲩⲉ ϩⲟⲧⲉ ⲇⲉ ⲡⲉ ⲛⲁⲩ ⲉⲡϫⲟⲉⲓⲥ ⲛⲛϭⲟⲙ ⲡⲣⲣⲟ ⲙⲡⲉⲟⲟⲩ ⲙⲛ 
ⲛⲁⲅⲅⲉⲗⲟⲥ ⲙⲛ ⲡⲉⲡⲛ︦ⲁ︦ ⲛⲛⲇⲓⲕⲁⲓⲟⲥ ⲉⲛⲉⲓⲛⲁϣϫⲟⲟⲩ ⲅⲁⲣ ⲧⲏⲣⲟⲩ ⲕⲁⲧⲁ ⲧⲉⲩ
ⲏⲡⲉ ⲁⲩⲱ ⲕⲁⲧⲁ ⲧⲉⲩⲧⲁⲝⲓⲥ ⲛⲉⲣⲉ ⲡⲕⲁⲓⲣⲟⲥ ⲧⲏⲣϥ ⲛⲁⲣⲱϣⲉ ⲁⲛ ⲡⲉ ⲉⲧⲣⲁ
ϫⲟⲟⲩ. ⲡⲓⲕⲉⲟⲩⲁ ⲇⲉ ⲟⲛ ⲉⲛⲧⲁ ⲧⲉⲧⲛϯⲧⲱⲧⲛ ⲙⲛ ⲛⲉⲧⲛⲉⲣⲏⲩ ⲉⲧⲃⲏⲏⲧϥ ϩⲓ 
 
ⲣⲟⲩϩⲉ ⲡⲟⲩⲁ ⲙⲉⲛ ϫⲉ ⲡⲡⲁⲣⲁⲕⲗⲏⲧⲟⲥ ⲡⲉ ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲡⲕⲉⲟⲩⲁ ⲇⲉ 
ϫⲉ ⲡⲁⲩⲗⲟⲥ ⲡⲉ ⲉⲁⲧⲉⲧⲛϫⲟⲟⲥ ϫⲉ ⲧⲛⲛⲁϣⲓⲛⲉ ⲛⲥⲱϥ ϩⲓⲧⲟⲟⲩⲉ. ϯⲛⲁⲡⲓⲑⲉ 
ⲙⲙⲱⲧⲛ ⲙⲡⲉⲥⲛⲁⲩ ⲁⲩⲱ ⲧⲏⲣⲛ ⲧⲛⲛⲁⲣⲁϣⲉ ⲉϫⲛ ⲛⲁⲅⲁⲑⲟⲛ ⲙⲡⲛⲟⲩⲧⲉ 
ⲡⲡⲁⲣⲁⲕⲗⲏⲧⲟⲩ ⲙⲉⲛ ⲛⲁⲙⲉ ⲡⲉⲡⲛ︦ⲁ︦ ⲛⲧⲙⲉ ⲁⲩⲱ ⲡⲁⲩⲗⲟⲥ ⲁⲛ ⲡⲉ ⲡⲁⲩⲗⲟⲥ 
ⲅⲁⲣ ⲛⲧⲁⲩϫⲡⲟϥ ϩⲱⲱϥ ⲙⲛ ⲛⲁ ⲧⲉϥⲅⲉⲛⲉⲓⲁ ⲡⲡⲁⲣⲁⲕⲗⲏⲧⲟⲥ ⲇⲉ ϥϣⲟⲟⲡ 
ⲙⲛ ⲡⲉⲓⲱⲧ ⲁⲩⲱ ⲡϣⲏⲣⲉ ϩⲁⲑⲏ ⲛⲛⲁⲓⲱⲛ. ⲛⲧⲁϥϫⲟⲟⲥ ⲅⲁⲣ ⲁⲛ ϫⲉ ⲡⲣⲱⲙⲉ 
ⲛⲧⲙⲉ ⲡⲣⲱⲙⲉ ⲉⲧⲟⲩⲁⲁⲃ ⲁⲗⲗⲁ ⲡⲉϫⲁϥ ϫⲉ ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲡⲉⲡⲛ︦ⲁ︦ ⲛⲧⲙⲉ 
ⲁⲩⲱ ⲉⲣϣⲁⲛ ⲛⲁⲓ ⲉⲓ ⲡⲉⲡⲛ︦ⲁ︦ ⲛⲧⲙⲉ <pb xml:id="ϥ︦"/> ϥⲛⲁϫⲓ ⲙⲟⲉⲓⲧ ϩⲏⲧⲧⲏⲩⲧⲛ ϩⲛ ⲙⲉ 
ⲛⲓⲙ. ⲛⲉϥⲛⲁϣⲁϫⲉ ⲅⲁⲣ ⲁⲛ ϩⲁⲣⲟϥ ⲙⲁⲩⲁⲁϥ ⲁⲗⲗⲁ ⲉϥⲛⲁϫⲉ ⲡⲉⲧϥⲛⲁ
ⲥⲟⲧⲙⲉϥ ⲁⲩⲱ ϥⲛⲁⲧⲁⲙⲱⲧⲛ ⲉⲛⲉⲧⲛⲁϣⲱⲡⲉ ⲡⲉⲧⲙⲙⲁⲩ ⲡⲉⲧϯ ⲉⲟⲟⲩ ⲛⲁⲓ 
ϫⲉ ⲉϥⲛⲁϫⲓ ⲉⲃⲟⲗϩⲙ ⲡⲉⲧⲉ ⲡⲱⲓ ⲡⲉ ⲛϥϫⲱ ⲉⲣⲱⲧⲛ. ⲡⲁⲗⲓⲛ ⲟⲛ ⲡⲁⲩⲗⲟⲥ ⲡⲉ 
ⲡⲡⲁⲣⲁⲕⲗⲏⲧⲟⲥ. ⲛⲁϣ ⲇⲉ ⲛϩⲉ ⲛⲧⲟϥ ⲡⲉ. ⲉⲃⲟⲗϫⲉ ϩⲙ ⲡⲧⲣⲉϥⲣ ⲟⲩⲁ ⲛⲟⲩⲱⲧ 
ⲙⲛ ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲁⲩⲱ ⲛⲧⲉ ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲣ ⲟⲩⲁ ⲛⲟⲩⲱⲧ ⲛⲙⲙⲁϥ 
ⲕⲁⲧⲁ ⲣⲱⲙⲉ ⲙⲉⲛ ⲡⲁⲩⲗⲟⲥ ⲡⲉ ⲡⲉϥⲣⲁⲛ ⲕⲁⲧⲁ ⲧⲙⲉ ⲇⲉ ⲁⲩⲱ ⲧⲉⲭⲁⲣⲓⲥ 
 
ⲡⲡⲁⲣⲁⲗⲕⲏⲧⲟⲥ ⲡⲉ ⲕⲁⲧⲁ ⲡⲉⲛⲧⲁϥϫⲟⲟϥ ϫⲉ ⲡⲉⲧⲧⲱϭⲉ ⲙⲙⲟϥ ⲉⲡϫⲟⲉⲓⲥ ⲟⲩ
ⲡⲛ︦ⲁ︦ ⲛⲟⲩⲱⲧ ⲡⲉ. ⲉⲣⲉ ⲡⲃⲁⲗ ⲅⲁⲣ ⲟⲩⲟϫ ⲉⲧⲁⲕⲟ ⲉⲣⲉ ⲡⲟⲩⲟⲉⲓⲛ ⲡⲟⲣϫ ⲉⲣⲟϥ 
ⲛⲟⲩ ⲏ ⲛⲁϣ ⲛϩⲉ ϥⲟ ⲁⲛ ⲛⲟⲩⲁ ⲛⲟⲩⲱⲧ ⲙⲛ ⲡⲃⲁⲗ. ⲡⲃⲁⲗ ⲛⲃⲗⲗⲉ ϥⲟ ⲛϣ
ⲙⲙⲟ ⲉⲡⲟⲩⲟⲉⲓⲛ. ⲉⲓϫⲱ ⲙⲡⲁⲓ ϫⲉ ⲉⲣⲉ ⲡⲉⲛϩⲏⲧ ⲟⲩⲟϫ ⲉⲧⲁⲕⲟ ⲁⲛⲟⲛ ⲛⲭⲣⲉⲓⲥ
ⲧⲓⲁⲛⲟⲥ ⲧⲛⲛⲁϣⲱⲡⲉ ⲛⲟⲩⲁ ⲛⲟⲩⲱⲧ ⲙⲛ ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲛϩⲉⲗⲗⲏⲛ ⲇⲉ 
ⲁⲩⲱ ϩⲁⲓⲣⲉⲧⲓⲕⲟⲥ ⲛⲓⲙ ⲉⲛⲧⲁ ⲛⲃⲁⲗ ⲙⲡⲉⲩϩⲏⲧ ⲣ ϩⲟⲩⲉ ⲣ ⲕⲁⲕⲉ ⲙⲛⲧⲁⲩ 
ⲗⲁⲁⲩ ⲛⲕⲟⲓⲛⲱⲛⲓⲁ ⲙⲛ ⲡⲉⲡⲛ︦ⲁ︦ ⲉⲧⲟⲩⲁⲁⲃ. ⲉⲣⲉ ⲡⲙⲁⲁϫⲉ ⲇⲉ ⲟⲛ ⲟⲩⲟϫ ⲉⲣ 
ⲥⲱϩ ⲉⲣⲉ ⲡⲥⲱⲧⲙ <note note="sic exit">.</note> 
<pb xml:id="ⲣⲉ"/> ⲥⲱⲧⲙ ⲉⲣⲟⲥ ϫⲉ ⲛⲁⲉⲥⲟⲟⲩ ⲁⲛⲟⲕ ϣⲁⲩⲥⲱⲧⲙ ⲉⲡⲁϩⲣⲟⲟⲩ ⲁⲩⲱ 
ⲥⲉⲛⲁⲟⲩⲁϩⲟⲩ ⲛⲥⲱⲉⲓ ⲁⲩⲱ ϥⲛⲁϫⲟⲟⲥ ⲁⲛ ϫⲓⲛ ⲡⲉⲓⲛⲁⲩ ⲛⲟⲩⲟⲛ ⲛⲓⲙ ⲉⲧⲛⲁ
ⲡⲓⲥⲧⲉⲩⲉ ⲉⲣⲟϥ ϫⲉ ⲁⲓϭⲱ ϫⲉ ⲉϥⲉⲧ [..] ⲩⲉ ⲉⲗⲟⲟⲗⲉ ⲉⲃⲟⲗ ⲁϥⲧⲁⲩⲉ ϣⲟⲛⲧⲉ ⲏ 
 
ϫⲉ ⲛⲧⲉⲧⲛ ϩⲉⲛ ⲉⲃⲟⲗ ⲁⲛ ϩⲛ ⲛⲁⲉⲥⲟⲟⲩ ⲉⲛⲱϣ ⲅⲁⲣ ⲙⲡⲉⲧⲥⲏϩ ⲛⲁⲛ ϫⲉ ⲡⲉⲧ
ϫⲟⲟⲩ ⲛϩⲉⲛ ⲡⲏⲅⲏ ϩⲛ ⲛⲉⲓⲁ ⲙⲙⲟⲟⲩ ⲛⲁⲙⲟⲟϣⲉ ⲛⲧⲙⲏⲧⲉ ⲛⲛⲧⲟⲟⲩ ⲥⲉⲛⲁⲥⲱ 
ⲛϭⲓ ⲛⲉⲑⲏⲣⲓⲟⲛ ⲧⲏⲣⲟⲩ ⲛⲧⲕⲁⲓⲉ ⲛⲉⲓⲁ ϩⲟⲟⲩⲧ ϣⲁⲩϫⲓⲧⲟⲩ ⲉⲡⲉⲩⲉⲓⲃⲉ. ⲧⲛ
ⲛⲟⲉⲓ ϫⲉ ⲉⲣⲉ ⲛⲉⲥⲙⲏ ⲛⲛⲉⲅⲣⲁⲫⲏ ϫⲱ ⲙⲙⲟⲥ ϫⲉ ⲟⲩ. ⲛⲉⲓⲁ ⲅⲁⲣ ⲡⲉ ⲡⲟⲩⲁ 
ⲡⲟⲩⲁ ⲛⲛϩⲉⲑⲛⲟⲥ ⲉⲧⲛⲁⲡⲓⲥⲧⲉⲩⲉ ⲉⲡⲛⲟⲩⲧⲉ ⲙⲡⲏⲅⲏ ⲛⲉ ⲛⲉⲧⲧⲁϣⲉ ⲟⲉⲓϣ ⲛⲁⲩ 
ⲛⲧⲉⲥⲃⲱ ⲙⲡⲟⲩϫⲁⲓ ⲧⲕⲁⲓⲉ ⲡⲉ ⲡⲕⲟⲥⲙⲟⲥ ⲛⲉⲑⲏⲣⲓⲟⲛ ⲁⲩⲱ ⲛⲉⲓⲁ ϩⲟⲟⲩⲧ ⲛⲉ 
ⲛⲣⲱⲙⲉ ⲛⲁⲅⲣⲓⲟⲥ ⲉⲧⲉ ⲙⲡⲟⲩⲥⲟⲩⲛ ⲡⲛⲟⲩⲧⲉ ⲙⲙⲟⲟⲩ ⲛⲉ ⲛⲗⲟⲅⲟⲥ ⲉⲧⲟⲩⲕⲏ
ⲣⲩⲥⲥⲉ ⲙⲙⲟⲟⲩ ϫⲓⲧⲟⲩ ⲉⲡⲉⲩⲉⲓⲃⲉ ⲡⲉ ⲧⲥⲁⲃⲟⲟⲩ ⲉⲡⲛⲟⲩⲧⲉ ⲙⲛ ⲛⲉϥⲉⲛⲧⲟⲗⲏ 
ϣⲁⲩϫⲓ ⲛⲧⲉⲩⲥⲙⲏ ⲛⲧⲙⲏⲧⲉ ⲛⲙⲡⲉⲧⲣⲁ ⲡⲉ ϩⲟⲙⲟⲗⲟⲅⲉⲓ ⲛⲓ︦ⲥ︦ ϩⲓ ⲟⲩⲥⲟⲡ ⲙⲛ 
ⲛⲉⲧⲕⲱ ⲛϩⲧⲏⲩ ⲉⲓ︦ⲥ︦. ⲙⲏ ⲟⲩⲛ ϭⲟⲙ ⲛⲟⲩⲉⲓⲇⲱⲗⲟⲛ ⲉϣⲃⲧϥ ⲏ ⲉⲡⲟⲟⲛⲉϥ ⲉϥⲟ 
<pb xml:id="ⲣ︦︦ϝ︦"/> ⲛϣⲉ ⲛϥⲁⲁϥ ⲛⲟⲩⲱⲛⲉ ⲏ ⲛⲧⲟϥ ⲛϥⲁⲁϥ ⲛⲟⲩϩⲁⲧ ⲁⲛⲧⲓ ⲟⲩϩⲟⲙⲛⲧ 
ϫⲉ ⲉϥⲛⲁⲣ ⲟⲩϩⲱⲃ ϩⲱⲱϥ ⲛⲛⲉⲧⲕⲱ ⲛϩⲧⲏⲩ ⲉⲣⲟϥ ⲟⲩⲁⲅⲁⲑⲟⲛ ⲏ ⲟⲩⲡⲟⲛⲏ
ⲣⲟⲛ ⲓ︦ⲥ︦ ⲇⲉ ⲛⲧⲟϥ ⲟⲩⲛ ϭⲟⲙ ⲙⲙⲟϥ ⲉϣⲓⲃⲉ ⲙⲡⲉⲧⲛϩⲏⲧ ⲁⲩⲱ ⲉⲡⲟⲟⲛⲉϥ 
 
ⲉⲩⲙⲛⲧⲡⲓⲥⲧⲟⲥ ⲁⲛⲧⲓ ⲟⲩⲙⲛⲧⲁⲡⲓⲥⲧⲟⲥ ⲁⲩⲱ ⲉⲧⲣⲉⲧⲛⲥⲟⲟⲩⲛ ⲡⲁⲅⲁⲑⲟⲛ ⲁⲛⲧⲓ 
ⲡⲡⲟⲛⲏⲣⲟⲛ ⲛⲑⲉ ⲛⲟⲩⲃⲱ ⲛⲧϫⲓⲧ ϩⲟⲟⲩⲧ ⲉⲁϥⲧⲟϭⲥ ⲉⲩⲃⲱ ⲛϫⲓⲧ ⲛⲟⲩⲧⲙ 
ⲁⲩⲱ ⲟⲩⲕⲉⲧⲓ ⲕⲁⲣⲡⲟⲥ ⲛⲁⲅⲣⲓⲟⲛ ϣⲱⲡⲉ ⲛϩⲏⲧⲥ ϫⲓⲛ ⲡⲉⲓⲛⲁⲩ ⲛⲁⲧϭⲟⲙ ⲅⲁⲣ 
ⲛⲛⲁϩⲣⲁⲛ ⲟⲩⲛ ϭⲟⲙ ⲉⲣⲟⲟⲩ ⲛⲛⲁϩⲣⲛ ⲡⲛⲟⲩⲧⲉ ⲡⲉⲭ︦ⲥ︦ ⲓ︦ⲥ︦ ⲛⲑⲉ ⲉⲧⲥⲏϩ ⲛⲁⲛ. 
ⲙⲁⲣⲉ ϩⲉⲛ ϩⲉⲗⲗⲏⲛ ϫⲟⲟⲥ ⲛⲁⲓ ϫⲉⲛⲉ ⲉ [...] ϣⲁⲛ ⲡⲉⲧⲟⲩ [...] ⲙⲙⲟⲥ ⲉⲧ
ⲃⲏⲏⲧϥ ϫⲉ ⲙⲛ ⲡⲉⲧⲟ ⲛⲛⲟϭ ⲉⲣⲟϥ ϩⲛ ⲛ [...] ⲛⲟⲩⲧⲉ ⲧⲏⲣ [...] ϩⲉ ⲉϩⲣⲁⲓ 
ϥⲛⲁⲥⲁϩⲱϥ ⲏ ϥⲛⲁⲧⲱⲟⲩⲛ ⲙⲁⲩⲁⲁϥ ϫⲉ ⲉϥⲛⲁⲧ [....] ⲥ ⲕⲉⲟⲩⲁ ⲇⲉ ⲉϥϣ [...] 
ϩⲉ ⲓ︦ⲥ︦ ⲇⲉ ⲛⲧ [...] ⲁⲩⲱ ⲡⲉϥⲉⲓⲱⲧ ϥⲛⲁⲧⲁⲛϩⲟ ⲛⲛⲉⲧⲙⲟⲟⲩⲧ ϩⲙ ⲡⲥⲱⲙⲁ ⲁⲩⲱ 
ⲛⲉⲧⲙⲟⲟⲩⲧ ϩⲛ ⲧⲙⲛⲧⲁⲧⲛⲁϩⲧⲉ ⲙⲛ ⲛⲕⲉⲛⲟⲃⲉ ϥⲙⲟⲩⲧⲉ ⲉⲛⲉⲧⲉ ⲛⲥⲉϣⲟⲟⲡ 
ⲁⲛ ϩⲱⲥ ⲉⲩϣⲟⲟⲡ ϥⲥⲁϩⲉ ⲇⲉ ⲟⲛ ⲛⲛⲉⲛⲧⲁⲩϩⲉ ⲉϩⲣⲁⲓ ⲉⲙⲙⲛⲧⲁⲥⲉⲃⲏⲥ ⲁⲩⲱ 
ϥⲙⲟⲩⲧⲉ ⲉ <note note="sic exit">.</note>
<pb xml:id="ⲣ︦ⲑ︦"/> ⲛⲁϩⲃⲏⲩⲉ ⲛⲑⲉ ⲛⲧⲁⲧⲉⲧⲛϫⲟⲟⲥ ⲛⲟⲩⲉⲓ ⲁⲛ ⲛⲉ ⲁⲗⲗⲁ ⲛⲁ ⲓ︦ⲥ︦ ⲛⲉ 
ⲡⲁⲓ ⲉⲛⲧⲁⲓϩⲟⲙⲟⲗⲟⲅⲉⲓ ⲙⲙⲟϥ ⲙⲡⲉⲧⲛⲙⲧⲟ ⲉⲃⲟⲗ ⲛⲥⲛⲟⲩϥ ⲛⲧⲱⲧⲛ ⲙⲛ 
ⲛⲉⲧⲛⲙⲙⲏⲧⲛ ϩⲙ ⲡⲧⲣⲉⲧⲛϫⲟⲟⲥ ϫⲉ ⲛⲧⲛⲥⲟⲟⲩⲛ ⲙⲙⲟϥ ⲁⲛ. ⲉⲛⲧⲟϥ ϭⲉ ⲡⲉ 
ⲧⲁϩⲉⲗⲡⲓⲥ ⲁⲩⲱ ⲡⲁⲉⲟⲟⲩ ⲛⲧⲟϥ ⲡⲉ ⲡⲁⲧⲁϫⲣⲟ ⲁⲩⲱ ⲡⲁϣⲟⲩϣⲟⲩ ⲛⲧⲟϥ ⲡⲉ 
 
ⲡⲁⲣⲁϣⲉ ⲁⲩⲱ ⲡⲁⲟⲩⲛⲟϥ ⲛⲧⲟϥ ⲡⲉ ⲡⲁⲟⲩⲱϣ ⲧⲏⲣϥ ⲁⲩⲣ ⲡⲉϥⲣⲁⲛ ⲡⲉ ⲛⲥⲓ 
ⲛⲧⲁⲯⲩⲭⲏ ⲁⲩⲱ ⲡⲱⲛϩ ⲙⲡⲁϩⲏⲧ ⲛⲧⲟϥ ⲡⲉⲧϩⲁⲣⲉϩ ⲉⲣⲟⲓ ⲉⲡⲡⲟⲛⲏⲣⲟⲥ 
ⲁⲩⲱ ⲡⲥⲱⲣⲙ ⲉⲛⲧⲁϥⲧⲁϩⲱⲧⲛ ⲁⲩⲱ ⲉϣϫⲉ ϯⲉⲓⲣⲉ ⲛⲟⲩⲁⲅⲁⲑⲟⲛ ⲛⲧⲟϥ ⲡⲉⲧϯ 
ϭⲟⲙ ⲛⲁⲓ ⲛⲧⲟϥ ⲡⲉ ⲑⲩⲡⲟⲙⲟⲛⲏ ⲁⲩⲱ ⲑⲉⲗⲡⲓⲥ ⲛⲛⲉⲭⲣⲉⲓⲥⲧⲓⲁⲛⲟⲥ ⲛⲁⲙⲉ 
ⲛⲧⲟϥ ⲡⲉ ⲧⲛⲟ ⲛϩⲙϩⲁⲗ ⲛⲁϥ ⲁⲩⲱ ⲉⲛϣⲙϣⲉ ⲛⲁϥ ⲙⲛ ⲡⲉϥⲉⲓⲱⲧ ⲉⲃⲟⲗ
ϩⲓⲧⲟⲟⲧϥ ⲉⲛⲥⲟⲟⲩⲛ ϫⲉ ⲛⲧⲟϥ ⲡⲉ ⲡⲛⲟⲩⲧⲉ ⲁⲩⲱ ⲡϣⲏⲣⲉ ⲙⲡⲛⲟⲩⲧⲉ ⲡⲉⲛⲧⲁϥ
ⲥⲱⲛⲧ ⲛⲛⲕⲁ ⲛⲓⲙ ⲉⲧⲛⲛⲁⲩ ⲉⲣⲟⲟⲩ ⲙⲛ ⲛⲉⲧⲛⲛⲁⲩ ⲉⲣⲟⲟⲩ ⲁⲛ. ⲛⲧⲱⲧⲛ ⲇⲉ 
ⲟⲩ ⲙⲟⲛⲟⲛ ϫⲉ ⲧⲉⲧⲛⲟⲩⲱϣⲧ ⲛⲛⲉϩⲃⲏⲩⲉ ⲛⲛⲉϥⲧⲏⲃⲉ ⲁⲗⲗⲁ ⲛⲕⲉϩⲃⲏⲩⲉ ⲟⲛ 
ⲛⲛϭⲓϫ ⲛⲣⲱⲙⲉ. ⲛⲓⲙ ⲡⲉ ⲛⲧⲁϥⲧⲁⲙⲓⲉ ⲡⲣⲏ ⲙⲛ ⲡⲟⲟϩ ⲙⲛ ⲛⲥⲓⲟⲩ ⲙⲏ 
ⲡⲛⲟⲩⲧⲉ ⲁⲛ ⲡⲉ. <pb xml:id="ⲣ︦ⲓ︦"/> ⲛⲓⲙ ⲇⲉ ⲡⲉ ⲛⲧⲁϥⲣ ϩⲱⲃ ⲉⲧⲉ ⲧⲉⲧⲛⲙⲟⲩⲧⲉ ⲉⲣⲟⲥ ϫⲉ 
ⲏⲥⲉ ϣⲁⲛⲧⲉϥⲙⲟⲛⲅⲥ ⲛⲧⲉⲧⲛϣⲙϣⲉ ⲛⲁⲥ. ⲙⲏ ⲟⲩⲣⲱⲙⲉ ⲁⲛ ⲡⲉ ⲏ ϩⲉⲛ ⲣⲱⲙⲉ 
ⲁⲛ ⲛⲉ ⲛⲧⲁⲩⲣ ϩⲱⲃ ⲉⲉⲓⲇⲟⲥ ⲛⲓⲙ ⲡϣⲉ ⲁⲩⲱ ⲡⲱⲛⲉ ⲙⲛ ⲛⲕⲟⲟⲩⲉ ⲧⲏⲣⲟⲩ 
ϣⲁⲛⲧⲟⲩⲁⲁⲩ ⲛϩⲉⲛ ⲉⲓⲇⲱⲗⲟⲛ ⲁⲩⲱ ϩⲉⲛ ⲕⲱ. ⲏ ⲉⲛⲉ ⲙⲡⲉ ⲡⲥⲁⲧⲁⲛⲁⲥ ⲙⲟⲩⲣ 
 
ⲛϣⲟⲣⲡ ⲛⲛⲉⲧⲛⲁⲙⲟⲩⲛⲅ ⲙⲙⲟⲟϥ ⲁⲩⲱ ⲛϥⲥⲱⲛϩ ⲛⲛⲉⲧⲟⲩⲱϣⲧ ⲛⲁⲩ ⲛⲉⲩ
ⲛⲁϫⲟⲟⲥ ⲁⲛ ⲛⲉ ϫⲉ ϩⲉⲛ ⲛⲟⲩⲧⲉ ⲛⲉ. ⲟⲩⲟⲩ ⲛⲧⲟϥ ⲡⲉ ⲡⲁⲉⲧⲟⲥ ⲉⲧⲟⲩⲛⲁϩⲧⲉ 
ⲉⲣⲟϥ ϩⲁⲧⲛ ⲧⲏⲩⲧⲛ ⲛⲑⲉ ⲟⲛ ⲛⲏⲥⲉ ⲧⲧⲁϭ ⲛⲱⲛⲉ ⲙⲏ ⲟⲩϩⲁⲗⲏⲧ ⲁⲛ ⲡⲉ ⲏ 
ⲛⲧⲁⲩϣⲉⲧ ⲡⲓⲱⲛⲉ ⲉⲃⲟⲗϩⲛ ⲟⲩⲧⲟⲟⲩ. ⲉϣϫⲉ ⲧⲉⲧⲛϫⲓ ϣⲏⲙ ⲉⲡⲛⲟⲩⲃ ⲉⲧⲙ
ϫⲓⲧϥ ⲉⲛⲉⲧⲛϭⲓϫ ⲉⲧⲉⲧⲛⲁⲁⲣⲉⲥⲕⲉ ⲛⲇⲁⲓⲙⲱⲛ ⲉⲧⲉⲧⲛⲛⲁϩⲧⲉ ⲉⲣⲟⲟⲩ ⲛⲉⲧⲉ
ⲧⲛⲏⲡ ⲟⲛ ⲉⲧⲙϫⲟϥ ⲉⲃⲟⲗ ⲉⲣⲱⲧⲛ ϩⲛ ⲛⲉⲧⲉⲧⲛⲁϩⲉ ⲛⲁⲩ. ⲁⲩⲱ ⲉϣϫⲉ ⲧⲉⲧⲛⲁ
ϫⲱϩⲙ ⲉⲧⲉⲧⲛϫⲱϩ ⲉⲣⲟϥ ⲧⲉⲧⲛⲁϫⲱϩⲙ ⲟⲛ ⲛϩⲟⲩⲟ ⲉⲧⲉⲧⲛⲟⲩⲱϣⲧ ⲛⲁϥ ⲉⲙⲛ 
ⲡⲉⲧⲥⲱⲧⲙ ⲉⲣⲱⲧⲛ. ⲧⲁⲓ ⲧⲉ ⲑⲉ ⲉⲧⲉⲧⲛⲥⲟⲟⲩⲛ ⲁⲛ ϫⲉ ⲛⲓⲙ ⲡⲉ ⲡⲛⲟⲩⲧⲉ. ⲉϣϫⲉ 
ϣⲁⲣⲉ ϩⲟⲉⲓⲛⲉ ⲛϩⲏⲧⲧⲏⲩⲧⲛ ϫⲟⲟⲥ ϫⲉ ⲡⲛⲟⲩⲧⲉ ⲛⲧⲡⲉ ⲟⲩⲣⲁⲛ ⲙⲁⲩⲁⲁϥ ⲡⲉⲧⲉ
ⲧⲛⲧⲁⲩⲟ ⲙⲙⲟϥ <note note="sic exit">.</note>
<pb xml:id="ⲣ︦ⲓ︦ⲅ︦"/> ⲡⲉⲧϣⲟⲟⲡ ⲁⲩⲱ ⲡⲁⲓ ⲡⲉⲧⲉⲧⲛⲉⲓⲣⲉ ⲙⲙⲟϥ ⲁ ⲧⲉⲧⲛⲕⲁ ⲡⲛⲟⲩⲧⲉ 
ⲛⲥⲱⲧⲛ ⲁ ⲧⲉⲧⲛⲟⲩⲱϣⲧ ⲛⲛⲉϥⲁⲅⲁⲑⲟⲛ ϫⲉ ⲙⲡⲉⲧⲛⲛⲟⲉⲓ ϫⲉ ⲁⲅⲁⲑⲟⲛ ⲛⲓⲙ 
 
ⲛⲟⲩϥ ⲛⲉ ⲏ ⲉϣϫⲉ ⲟⲩⲛⲟⲩⲧⲉ ⲡⲉ ⲡϩⲱⲃ ⲉⲧⲛⲁⲛⲟⲩϥ ⲟⲩϩⲱⲃ ⲇⲉ. ⲉⲛⲁⲛⲟⲩϥ 
ⲡⲉ ⲡⲉϣⲗⲏⲗ ⲁⲩⲱ ⲡⲛⲁ ⲙⲛ ϯⲣⲏⲛⲏ ⲁⲩⲱ ⲧⲇⲓⲕⲁⲓⲟⲥⲩⲛⲏ ⲧⲏⲣⲥ ⲟⲩⲕⲟⲩⲛ 
ⲛⲉⲧⲉⲓⲣⲉ ⲙⲙⲟⲟⲩ ⲉⲩⲉⲓⲣⲉ ⲙⲙⲟⲟⲩ ⲛⲛⲓⲙ ⲏ ⲛⲓⲙ ⲡⲉⲧⲛⲁϣⲱⲡ ⲉⲣⲟϥ ⲛⲛⲉⲩ
ⲡⲉⲧⲛⲁⲛⲟⲩϥ ⲛϥⲥⲙⲟⲩ ⲉⲛⲉⲧⲉⲓⲣⲉ ⲙⲙⲟⲟⲩ ⲁⲩⲱ ⲛϥⲧⲁⲁⲩ ⲛⲁⲩ ⲉⲩⲕⲏⲃ. 
ⲉⲓϣⲁⲛϫⲟⲟⲥ ϫⲉ ⲉⲛⲉ ⲧⲉⲧⲛⲥⲟⲟⲩⲛ ⲛⲟⲩⲁⲅⲅⲉⲗⲟⲥ ⲁⲩⲱ ⲟⲩϭⲟⲙ ⲙⲛ ⲟⲩⲥⲁ
ⲣⲁⲫⲓⲛ ⲁⲩⲱ ⲟⲩⲡⲛ︦ⲁ︦ ⲉϥⲟⲩⲁⲁⲃ ⲙⲛ ⲛⲕⲟⲟⲩⲉ ⲛⲉⲧⲉⲧⲛⲁⲟⲩⲱϣⲧ ⲛⲁⲩ ϫⲉ 
ⲛⲁⲛⲟⲩⲟⲩ ⲟⲩϣⲡⲏⲣⲉ ⲁⲛ ⲧⲉ ⲧⲁⲓ ⲧⲉⲧⲛⲟⲩⲱϣⲧ ⲅⲁⲣ ⲙⲡⲉϩⲟϥ ⲁⲩⲱ ⲡⲉⲇⲣⲁ
ⲕⲱⲛ ⲉⲑⲟⲟⲩ ⲙⲛ ⲑⲏⲣⲓⲟⲛ ⲛⲓⲙ ⲁⲩⲱ ⲛⲙⲥⲁϩ ⲙⲛ ⲛⲉⲧⲉⲓⲛⲉ ⲙⲙⲟⲟⲩ ϣⲁ 
ϩⲣⲁⲓ ⲉⲡⲁϥ ⲙⲛ ⲛⲉⲧⲉⲧⲛⲁϣⲙⲉⲉⲩⲉ ⲉⲣⲟⲟⲩ ⲧⲏⲣⲟⲩ ϫⲉ ϩⲉⲛ ⲛⲟⲩⲧⲉ ⲛⲉ. ⲏ 
ⲛⲁϣ ⲛϩⲉ ⲧⲉⲧⲛⲁⲥⲟⲩⲛ ⲛⲁⲅⲅⲉⲗⲟⲥ ⲙⲛ ⲛⲉϩⲃⲏⲩⲉ ⲧⲏⲣⲟⲩ ⲙⲡⲛⲟⲩⲧⲉ ⲉⲛ
ⲧⲉⲧⲛⲥⲟⲟⲩⲛ ⲁⲛ ⲙⲡⲉⲩⲣⲉϥⲧⲁⲙⲓⲟ ϫⲉ ⲛⲧⲟϥ ⲡⲉ ⲛⲧⲁϥⲧⲁⲙⲓⲟⲟⲩ ⲁⲩⲱ ⲛⲧⲟϥ 
ⲡⲉ ⲛⲧⲁϥϫⲟⲟⲥ <pb xml:id="ⲣ︦ⲓ︦ⲇ︦"/> ⲁⲩϣⲱⲡⲉ ⲛⲧⲟϥ ⲡⲉ ⲛⲧⲁϥϩⲱⲛ ⲁⲩⲱ ⲁⲩⲥⲱⲛⲧ ⲛⲧⲟϥ 
ⲡⲉ ⲛⲧⲁϥϫⲓ ⲛⲟⲩⲕⲁϩ ⲉⲃⲟⲗϩⲙ ⲡⲕⲁϩ ⲉⲛⲧⲁϥⲧⲣⲉϥϣⲱⲡⲉ ⲉⲛϥϣⲟⲟⲡ ⲁⲛ ⲁϥ
 
ⲡⲗⲁⲥⲥⲉ ⲙⲡⲣⲱⲙⲉ ⲉⲃⲟⲗⲛϩⲏⲧϥ ⲕⲁⲧⲁ ⲧⲉϥϩⲓⲕⲱⲛ ⲁϥⲛⲓϥⲉ ⲉϩⲟⲩⲛ ⲉⲣⲟϥ 
ⲛⲟⲩⲡⲛⲟⲏ ⲛⲱⲛϩ ⲁϥϣⲱⲡⲉ ⲉⲩⲯⲩⲭⲏ ⲉⲥⲟⲛϩ. ⲧⲁⲓ ⲧⲉ ⲑⲉ ⲉⲧⲉⲧⲛⲥⲟⲟⲩⲛ ⲁⲛ 
ⲉⲗⲁⲁⲩ ⲛⲥⲁ ⲇⲁⲓⲙⲱⲛ ⲁⲩⲱ ⲡⲁⲣⲭⲏⲅⲟⲥ ⲛⲛⲇⲁⲓⲙⲟⲛⲓⲟⲛ ⲡⲥⲁⲧⲁⲛⲁⲥ ⲛⲉⲧ
ϣⲟⲟⲡ ⲅⲁⲣ ⲙⲛ ⲡⲇⲓⲁⲃⲟⲗⲟⲥ ⲉϣⲁⲩⲥⲟⲩⲛ ⲛⲁ ⲡⲇⲓⲁⲃⲟⲗⲟⲥ ⲛⲉⲧϣⲟⲟⲡ ⲙⲛ 
ⲡⲛⲟⲩⲧⲉ ⲁⲩⲱ ⲉⲣⲉ ⲡⲛⲟⲩⲧⲉ ϣⲟⲟⲡ ⲛⲙⲙⲁⲩ ϣⲁⲩⲉⲓⲙⲉ ϫⲉ ⲁⲗⲗⲟ ⲡⲛⲟⲩⲧ [...] 
ⲛⲁⲅⲁⲑⲟⲛ ⲉⲛⲧⲁⲩϣⲱⲡⲉ ⲉⲃⲟⲗϩⲓⲧⲟⲟⲧϥ ⲁⲗⲗⲟ ⲡⲁⲅⲅⲉⲗⲟⲥ ⲁⲗⲗⲟ ⲡϫⲟⲉⲓⲥ 
ⲙⲡⲁⲅⲅⲉⲗⲟⲥ. ⲁϩⲣⲟϥ ⲡⲥⲟⲡ ⲛϫⲟⲟⲥ ϫⲉ ⲙⲛ ⲁⲅⲁⲑⲟⲥ ⲛⲥⲁ ⲟⲩⲁ ⲡⲛⲟⲩⲧⲉ 
ⲁⲩⲱ ϫⲉ ⲟⲩⲁⲅⲁⲑⲟⲥ ⲡⲉ ⲡⲛⲟⲩⲧⲉ ⲙⲡⲓ︦ⲏ︦ⲗ︦. ⲙⲛ ϫⲟⲟⲥ ϫⲉ ⲡϩⲱⲃ ⲉⲧⲛⲁⲛⲟⲩϥ 
ⲡⲉ ⲡⲛⲟⲩⲧⲉ. ⲉⲓϣⲁⲛϫⲟⲟⲥ ϫⲉ ⲛⲁⲛⲟⲩ ⲡⲣⲱⲙⲉ ⲟⲛ ⲟⲩⲕⲟⲩⲛ ⲕⲁⲁϥ ⲛⲏⲧⲛ 
ⲛⲛⲟⲩⲧⲉ. ⲡⲉⲓⲕⲉⲟⲩⲁ ⲟⲛ ⲙⲡⲉⲧⲛϩⲱ ⲉⲣⲟϥ ⲁⲗⲗⲁ ⲡⲛⲟⲩⲃ ⲙⲛ ⲡϩⲁⲧ ⲙⲛ 
ⲡⲃⲁⲣⲱⲧ ⲙⲛ ϩⲉⲛ ⲕⲟⲟⲩⲉ ⲉⲛⲁϣⲱⲟⲩ ⲁⲧⲉⲧⲛⲕⲁⲁⲩ ⲛⲏⲧⲛ ⲛⲛⲟⲩⲧⲉ. ⲛⲁⲛⲟⲩ 
ⲧⲡⲟⲗⲓⲥ ⲛⲁⲛⲟⲩ ϩⲛⲟ ⲛⲓⲙ ⲉⲧⲛϩⲏⲧⲥ ⲛⲁⲛⲟⲩ ⲡⲣⲣⲟ ⲇⲉ ⲉⲛ <pb xml:id="ⲣ︦ⲓ︦ⲉ︦"/> [...] ⲟⲧⲥ 
ⲛϩⲟⲩⲟ ⲉⲣⲟⲥ ⲙⲛ ⲛⲁⲅⲁⲑⲟⲛ ⲧⲏⲣⲟⲩ ⲉⲕϣⲁⲛϫⲟⲟⲥ ⲉⲛⲁⲅⲁⲑⲟⲛ ⲛⲉⲛⲧⲁϥ
ⲕⲁⲁⲩ ⲛϩⲏⲧⲥ ϫⲉ ⲛⲧⲟⲟⲩ ⲛⲉⲧⲟ ⲛⲣⲣⲟ ϥⲛⲁⲙⲟⲟⲩⲧⲕ ϫⲉ ⲙⲡⲕⲥⲟⲩⲱⲛϩ ϫⲉ 
 
ⲡϫⲟⲉⲓⲥ ⲁⲩⲱ ⲡⲣⲣⲟ ⲛⲧⲡⲟⲗⲓⲥ. ⲛⲁⲛⲟⲩ ⲡⲕⲟⲥⲙⲟⲥ ⲛⲁⲛⲟⲩ ⲛⲁⲅⲁⲑⲟⲛ ⲉⲛⲧⲁ 
ⲡⲛⲟⲩⲧⲉ ⲕⲁⲁⲩ ⲛϩⲏⲧϥ ⲛⲉⲧϩⲁ ⲧⲡⲉ ⲁⲩⲱ ⲛⲉⲧϩⲓϫⲙ ⲡⲕⲁϩ ⲉⲧⲃⲉ ⲡⲁⲓ ⲧⲉⲧⲛ
ⲙⲡϣⲁ ⲙⲡⲙⲟⲩ ϫⲉ ⲁⲧⲉⲧⲛⲕⲱ ⲛⲥⲱⲧⲛ ⲙⲡⲣⲉϥϯ ⲛⲛⲁⲅⲁⲑⲟⲛ ⲁⲧⲉⲧⲛϫⲟⲟⲥ 
ⲇⲉ ⲉⲛⲁⲅⲁⲑⲟⲛ ϫⲉ ⲛⲟⲩⲧⲉ. ⲏ ⲁⲗⲗⲟ ⲡⲣⲱⲙⲉ ⲁⲛ ⲛⲁⲅⲁⲑⲟⲥ ⲛⲑⲉ ⲉⲧⲉⲣⲉ ⲧⲉ
ⲅⲣⲁⲫⲏ ϫⲱ ⲙⲙⲟⲥ ⲉϩⲁϩ ϫⲉ ⲣⲱⲙⲉ ⲉⲛⲁⲅⲁⲑⲟⲥ ⲁⲗⲗⲟ ⲡϩⲛⲟ ⲛⲁⲅⲁⲑⲟⲛ 
ⲁⲗⲗⲟ ⲡⲛⲟⲩⲧⲉ ⲟⲛ ⲛⲁⲅⲁⲑⲟⲥ ⲁⲩⲱ ⲡⲉϥϣⲏⲣⲉ ⲛⲁⲅⲁⲑⲟⲥ ⲏ ⲟⲩⲙⲧⲁⲑⲏⲧ ⲁⲛ 
ⲡⲉ ϫⲟⲟⲥ ⲉⲛⲉϩⲛⲁⲁⲩ ⲙⲡⲕⲉⲣⲁⲙⲉⲩⲥ ⲉϩⲉⲛ ⲟⲙⲉ ⲛⲉ ϩⲓ ⲃⲗϫⲉ ϩⲟⲉⲓⲛⲉ ⲉⲩⲟ 
ⲛⲛⲟϭ ϩⲉⲛ ⲕⲟⲟⲩⲉ ⲉⲩⲥⲟⲃⲕ ⲁⲩϣⲟⲃⲉ ⲉⲛⲉⲩⲉⲣⲏⲩ ϩⲙ ⲡⲉⲩⲥⲁ ⲙⲛ ⲧⲉⲩⲛⲟϥⲣⲉ 
ⲁⲩⲱ ⲛⲁⲅⲁⲑⲟⲛ ⲙⲡⲟⲩⲁ ⲡⲟⲩⲁ ⲉⲓϫⲱ ⲙⲡⲁⲓ ϫⲉ ⲟⲩⲛⲟϭ ⲛⲗⲓⲃⲉ ⲡⲉ ϫⲟⲟⲥ ϫⲉ 
ϩⲉⲛ ⲛⲟⲩⲧⲉ ⲛⲉ ⲛⲉϩⲃⲏⲩⲉ ⲛⲛϭⲓϫ ⲙⲡⲛⲟⲩⲧⲉ ⲉⲓⲧⲉ ⲛⲉⲧϩⲛ ⲧⲡⲉ ⲉⲓⲧⲉ ⲛⲉⲧϩⲓϫⲙ 
ⲡⲕⲁϩ ⲡⲟⲩ ⲡⲟⲩⲁ ⲕⲁⲧⲁ ⲧⲉϥⲙⲓⲛⲉ. ⲛⲁⲛⲟⲩ ⲡϩⲁⲣⲙⲁ <pb xml:id="ⲣ︦ⲓ︦︦ϝ︦"/> ⲙⲡⲣⲣⲟ ⲛⲁ
ⲛⲟⲩ ⲡⲉⲧⲥⲱⲕ ⲙⲙⲟϥ ⲛⲉⲥⲉ ⲡⲉⲩⲕⲟⲥⲙⲟⲥ ⲉⲙⲁⲧⲉ ⲟⲩⲕⲟⲩⲛ ϫⲟⲟⲥ ⲟⲛ ⲉⲣⲟⲟⲩ 
ⲛⲧⲟⲟⲩⲛ ϫⲉ ⲡⲣⲣⲟ ⲛⲉ ⲁⲩⲱ ⲉⲣϣⲁⲛⲧⲙ ⲧⲥⲏϥⲉ ⲙⲡⲣⲣⲟ ⲡϫⲟⲉⲓⲥ ⲙⲡϩⲁⲣⲙⲁ 
 
ϥⲟⲧⲕ ⲉⲃⲟⲗ. ⲡⲉⲃⲓⲏⲛ ⲛϩⲉⲗⲗⲏⲛ ⲉⲓⲙⲉ ⲉⲃⲟⲗϩⲛ ⲛⲁⲓ ϫⲉ ⲟⲩⲟⲉⲓ ⲛⲛⲉⲧⲙⲉⲉⲩⲉ 
ⲉⲛⲥⲱⲛⲧ ⲙⲡⲛⲟⲩⲧⲉ ϫⲉ ⲛⲛⲟⲩⲧⲉ ϫⲉ ⲥⲉⲛⲁⲩ ⲉⲣⲟⲟⲩ ϫⲉ ⲛⲁⲛⲟⲩⲟⲩ. ⲛⲁⲛⲟⲩ 
ⲛⲉⲧⲙⲟⲟϣⲉ ⲛϩⲏⲧⲟⲩ ⲉⲧⲉⲩⲗⲉⲓⲧⲟⲩⲣⲅⲓⲁ ⲛⲁⲛⲟⲩ ⲡⲉⲩⲕⲟⲥⲙⲟⲥ ⲙⲛ ⲡⲉⲩⲥⲁ 
ϩⲉⲛ ⲧⲁⲗⲁⲓⲡⲱⲣⲟⲥ ⲇⲉ ⲛⲉ ⲛⲉⲧⲉ ⲙⲡⲟⲩⲥⲟⲩⲛ ⲡⲉⲛⲧⲁϥⲧⲁⲙⲓⲟⲟⲩ ⲡϫⲟⲉⲓⲥ [.....] 
ⲡⲛⲟⲩⲧⲉ ⲡⲡⲁⲛⲧⲟⲕⲣⲁⲧⲱⲣ. ⲛⲁⲛⲟⲩ ⲡⲟⲩⲟⲉⲓⲛ ⲙⲡⲕⲱϩⲧ ⲁⲩⲱ ⲡⲉϥϣⲁϩ ⲉⲙⲛ 
ⲕⲱϩⲧ ⲇⲉ ϣⲟⲟⲡ ⲉⲃⲟⲗ ⲧⲱⲛ ⲉⲟⲩⲛ ⲟⲩⲟⲉⲓⲛ ⲏ ϣⲁϩ ⲛⲕⲱϩⲧ ⲛⲁϣⲱⲡⲉ. ⲛⲧⲉⲓϩⲉ 
ⲟⲛ ⲛⲁⲛⲟⲩ ⲛⲧⲁⲙⲓⲟ ⲧⲏⲣⲟⲩ ⲙⲡⲇⲏⲙⲓⲟⲩⲣⲅⲟⲥ ⲉⲩϣⲁⲛϫⲟⲟⲥ ⲇⲉ ϫⲉ ⲙⲛ 
ⲇⲏⲙⲓⲟⲩⲣⲅⲟⲥ ϣⲟⲟⲡ ⲉⲣⲉ ⲛⲥⲱⲛⲧ ⲛⲁϣⲱⲡⲉ ⲧⲱⲛ ⲏ ⲉⲃⲟⲗϩⲓⲧⲛ ⲛⲓⲙ. ⲱ 
ⲛⲣⲱⲙⲉ ⲛⲁⲑⲏⲧ ⲛⲁⲓ ⲉⲧⲉⲣⲉ ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲉⲧϣⲁϫⲉ ϩⲛ ⲛⲉⲡⲣⲟⲫⲏⲧⲏⲥ 
ⲥⲱϣ ⲙⲙⲟⲟⲩ ϫⲉ ⲡⲉϫⲉ ⲡⲁⲑⲏⲧ ϩⲙ ⲡⲉϥϩⲏⲧ ϫⲉ ⲙⲛ ⲛⲟⲩⲧⲉ ϣⲟⲟⲡ ⲁⲩ
ⲧⲁⲕⲟ ⲁⲩⲥⲱⲱϥ ϩⲛ ⲛⲉⲩⲙⲉⲉⲩⲉ ⲁⲩⲣ ⲃⲟ <note note="sic exit">.</note> 
<note note="Fol. non paginé, recto">ⲛⲉⲅⲣⲁⲫ</note> ⲉⲛⲉⲓⲛⲉ ⲙⲙⲟⲟⲩ ⲉϫⲛ ϩⲁϩ 
ⲛϩⲱⲃ ⲉⲛⲧⲟⲟⲩ ⲁⲛ ⲡⲉ ⲛⲑⲉ ⲧⲉⲛⲟⲩ ⲙⲡⲁⲓ ⲉⲛⲧⲁⲛϫⲟⲟϥ. ⲉⲣⲉ ϩⲟⲉⲓⲛⲉ ϫⲱ 
 
ⲙⲙⲟⲥ ϫⲉ ⲙⲱⲩⲥⲏⲥ ⲙⲛ ϩⲏⲗⲓⲁⲥ ⲛⲉⲧⲉⲣⲉ ⲡϫⲟⲉⲓⲥ ϣⲁϫⲉ ⲉⲣⲟⲟⲩ ϫⲉ ⲛⲥⲉ
ⲛⲁϫⲓ ϯⲡⲉ ⲁⲛ ⲙⲡⲙⲟⲩ ϣⲁⲛⲧⲟⲩⲛⲁⲩ ⲉⲣⲟϥ ⲉϥⲛⲏⲩ ϩⲛ ⲧⲉϥⲙⲛⲧⲉⲣⲟ 
ⲛⲉⲛϯ ⲁⲛ ⲟⲩⲃⲉ ⲡⲉⲛⲧⲁⲩϫⲟⲟϥ ⲉϣϫⲉ ⲛⲧⲟⲟⲩ ⲡⲉ ⲕⲁⲗⲱⲥ ⲉϥⲛⲏⲩ ⲉϫⲱⲟⲩ 
ⲥⲉϩⲁⲧⲏϥ ⲅⲁⲣ ⲉⲙⲡⲁⲧϥⲉⲓ ⲁⲩⲱ ⲥⲉⲛⲁⲩ ⲉⲣⲟϥ ⲁⲩⲱ ⲥⲉϩⲁⲧⲏϥ ⲟⲛ ⲧⲉⲛⲟⲩ. 
ⲉϣϫⲉ ⲉϥⲛⲏⲩ ⲇⲉ ⲉϫⲛ ϩⲉⲛ ⲕⲟⲟⲩⲉ ⲉⲩⲉⲓⲛⲉ ⲙⲙⲟⲟⲩ ⲕⲁⲗⲱⲥ ⲉⲛⲛⲁϫⲟⲟϥ 
ⲁⲗⲗⲁ ϩⲁϩ ⲛϩⲱⲃ ⲉⲣϣⲁⲛ ⲡⲣⲱⲙⲉ ϯ ϩⲧⲏϥ ⲟⲩⲛⲧⲁⲩ ⲧⲉⲩⲙⲛⲧⲙⲛⲧⲣⲉ 
ⲙⲙⲁⲩ. ⲥⲱⲧⲙ ⲛⲧⲁϥϫⲟⲟⲥ ⲁⲛ ϫⲉ ⲟⲩⲛ ϩⲟⲉⲓⲛⲉ ⲛⲟⲩⲙⲁ ⲏ ϩⲛ ⲧⲡⲉ ⲏ ϩⲛ ϩⲉⲛ 
ⲕⲉⲙⲁ ϩⲓϫⲙ ⲡⲕⲁϩ ⲁⲗⲗⲁ ⲡⲉϫⲁϥ ϫⲉ ϩⲁⲙⲏⲛ ϯϫⲱ ⲙⲙⲟⲥ ⲛⲏⲧⲛ ϫⲉ ⲟⲩⲛ 
ϩⲟⲉⲓⲛⲉ ϩⲛ ⲛⲉⲧⲁϩⲉⲣⲁⲧⲟⲩ ⲙⲡⲉⲓⲙⲁ ⲉⲛⲥⲉⲛⲁϫⲓ ϯⲡⲉ ⲁⲛ ⲙⲡⲙⲟⲩ ϣⲁⲛⲧⲟⲩ
ⲛⲁⲩ ⲉⲡϣⲏⲣⲉ ⲙⲡⲣⲱⲙⲉ ⲉϥⲛⲏⲩ ϩⲛ ⲧⲉϥⲙⲛⲧⲉⲣⲟ. ⲛⲧⲉⲣⲉϥⲃⲱⲕ ⲇⲉ ⲟⲛ 
ⲉϩⲣⲁⲓ ⲉⲡⲧⲟⲟⲩ ⲛⲧⲁϥϣⲃⲧϥ ⲙⲡⲉⲙⲧⲟ ⲉⲃⲟⲗ ⲛⲛⲓⲙ ⲉⲁ ⲛⲉϥϩⲟ ⲣ ⲟⲩⲟ
<note note="verso">ⲉⲓⲛ</note> ⲛⲑⲉ ⲙⲡⲣⲏ ⲁⲩⲱ ⲉⲁ ⲛⲉϥϩⲟⲉⲓⲧⲉ ⲟⲩⲃⲁϣ ⲛⲑⲉ ⲙⲡⲟⲩⲟⲉⲓⲛ. 
ⲙⲱⲩⲥⲏⲥ ⲙⲛ ϩⲏⲗⲓⲁⲥ ⲡⲉ ϫⲛ ⲙⲙⲟⲛ. ⲛⲉⲧⲙⲙⲁⲩ ⲛⲉ. ⲛⲓⲙ ⲟⲛ ⲛⲉ ⲛⲧⲁⲩϩⲉ 
ⲉϫⲙ ⲡⲉⲩϩⲟ. ⲛⲁⲓ ⲛⲉ ϫⲛ ⲙⲙⲟⲛ ⲙⲱⲩⲥⲏⲥ ⲡⲉ ⲙⲛ ϩⲏⲗⲓⲁⲥ. ⲛⲧⲁϥϯ ϩⲧⲟⲣ 
 
ⲇⲉ ⲟⲛ ⲉⲛⲓⲙ ϫⲉ ⲛⲛⲉⲩϫⲟⲟⲥ ⲛⲗⲁⲁⲩ ⲉϣϫⲉ ⲟⲩϩⲱⲃ ⲁⲛ ⲛϩⲟⲩⲟ ⲉⲟⲟⲩ ⲡⲉ 
ⲛⲧⲁϥⲧⲥⲁⲃⲟⲟⲩ ⲉⲣⲟϥ. ⲉϥϣⲁⲛϫⲟⲟⲥ ⲇⲉ ϫⲉ ⲛⲥⲉⲛⲁϫⲓ ϯⲡⲉ ⲁⲛ ⲙⲡⲙⲟⲩ ⲉϥ
ϫⲱ ⲙⲙⲟⲥ ϫⲉ ⲛⲥⲉⲛⲁⲙⲟⲩ ⲁⲛ ϣⲁⲛⲧⲟⲩⲛⲁⲩ ⲉⲟⲩϩⲱⲃ ⲛϩⲟⲩⲟ ⲉⲣⲉ ⲙⲡⲏⲩⲉ 
ⲙⲛ ⲡⲕⲁϩ ⲛⲁⲛⲟⲉⲓⲛ ϩⲙ ⲡⲉϩⲟⲟⲩ ⲉⲧϥⲛⲁϣⲱⲡⲉ ⲁⲩⲱ ⲛϥⲛⲁϫⲱⲕ ⲉⲃⲟⲗ. 
ⲁⲩⲱ ⲉϥϫⲱ ⲙⲙⲟⲥ ⲁⲛ ϫⲉ ⲥⲉⲛⲁⲱⲛϩ ϣⲁ ⲑⲁⲏ. ⲕⲁⲧⲁ ⲑⲉ ϭⲉ ⲉⲛⲧⲁⲓϣⲣⲡ 
ϫⲟⲟⲥ ⲟⲩⲛ ϩⲁϩ ⲉⲩⲃⲱⲗ ⲛⲛⲉⲅⲣⲁⲫⲏ ϩⲛ ⲟⲩⲥⲟⲟⲩⲧⲛ ⲁⲛ ⲛⲑⲉ ⲛⲧⲁⲓⲥⲱⲧⲙ 
ⲁⲛⲟⲕ ⲙⲛ ⲛⲉⲧⲙⲙⲁⲉⲓ ⲉⲩⲛⲟϭ ⲛⲣⲱⲙⲉ ⲉϥϫⲱ ⲙⲙⲟⲥ ϫⲉ ⲉⲣⲉ ⲡⲁⲡⲟⲥⲧⲟ
ⲗⲟⲥ ϣⲁϫⲉ ⲉⲛⲉⲧⲟⲩⲙⲟⲩⲧⲉ ⲉⲣⲟⲟⲩ ϫⲉ ⲛⲃⲣⲉⲭⲙⲁⲛⲟⲥ ϩⲙ ⲡⲧⲣⲉϥϫⲟⲟⲥ ϫⲉ 
ⲁ ⲡϫⲟⲉⲓⲥ ⲟⲩⲱⲛϩ ⲉⲃⲟⲗ ⲉϩⲟⲩⲛ ⲉϯⲟⲩ ⲛϣⲉ ⲛⲥⲟⲛ ⲛⲟⲩⲥⲟⲡ ⲛⲟⲩⲱⲧ ⲛⲁⲓ ⲉⲣⲉ 
ⲡⲉⲩϩⲟⲩⲟ ϣⲟⲟⲡ ϣⲁ ⲧⲉⲛⲟⲩ ⲉϥ <note note="sic exit">.</note>
 
ⲭ︦ⲭ︦ⲓ︦ 

<pb xml:id="ⲍ︦"/> ⲉϥϣⲁⲛϯ ⲧⲱⲛ ⲉⲧⲣⲉϥⲧⲁⲗⲉ ⲉϩⲣⲁⲓ ⲉϫⲛ ϫⲱⲥ ⲛⲧⲉϥϩⲁⲓⲃⲉⲥ ⲁⲩⲱ 
ϩⲱⲃ ⲛⲓⲙ ⲉⲧⲛϭⲓⲛⲉ ⲙⲙⲟⲟⲩ ⲛⲧⲉⲓⲙⲓⲛⲉ ϩⲛ ⲛⲉϩⲃⲏⲩⲉ ⲛⲁⲧϣⲁⲩ ⲛⲁⲓ ⲧⲏⲣⲟⲩ 
ⲥⲉⲛⲏⲩ ⲉϫⲙ ⲡϣⲁϫⲉ ⲛⲧⲙⲛⲧϣⲟⲩⲉⲓⲧ. ⲡⲟⲗⲗⲁⲕⲓⲥ ⲇⲉ ⲟⲛ ⲉⲛϣⲁⲛϫⲟⲟⲥ ⲉⲡⲉⲓ
ⲕⲉϩⲱⲃ ⲕⲁⲧⲁ ⲟⲩⲥⲩⲛⲏⲑⲓⲁ ϫⲉ ⲡⲉⲧϣⲟⲩⲉⲓⲧ ⲙⲡⲛⲁⲩ ⲉⲣⲉ ⲟⲩⲁ ⲛⲁϭⲱϣⲧ 
ⲉⲩⲥⲕⲟⲡⲟⲥ ⲛϥϩⲓ ⲧⲟⲟⲧϥ ⲉϩⲉⲛ ϩⲃⲏⲩⲉ ⲉⲩⲛⲁⲣ ⲛⲟⲩⲣⲉ ⲛⲁϥ ⲛⲧⲉ ⲟⲩϩⲱⲃ ϯ 
ⲟⲩⲃⲏϥ ⲛⲧⲉ ⲡⲉϥϩⲓⲥⲉ ⲕⲧⲟϥ ⲛⲁϥ ⲉⲩⲡⲉⲧϣⲟⲩⲉⲓⲧ ⲙⲡⲛⲁⲩ ⲉⲧⲙⲙⲁⲩ ⲧⲉ
ⲥⲡⲟⲩⲇⲏ ⲛⲧⲙⲛⲧⲁⲧϣⲁⲩ ϣⲟⲩⲙⲟⲩⲧⲉ ⲉⲣⲟⲥ ϫⲉ ⲡⲉⲧϣⲟⲩⲉⲓⲧ ϣⲁⲣⲉ ⲧⲥⲩⲛⲏ
ⲑⲓⲁ ⲅⲁⲣ ϫⲟⲟⲥ ⲉϫⲛ ⲛⲁⲓ ϫⲉ ⲛⲧⲁⲓϣⲡ ϩⲓⲥⲉ ⲉⲡϫⲓ ⲛϫⲏ. ⲁⲩⲱ ⲛⲧⲁⲓⲕⲁ ϩⲧⲏⲓ 
ⲉⲡϫⲓ ⲛϫⲏ ⲁⲩⲱ ⲛⲧⲁⲓϥⲓ ⲉϩⲣⲁⲓ ϩⲁ ⲧⲉⲓⲁϣⲏ ⲙⲙⲟⲕϩⲥ ⲉⲡϫⲓ ⲛϫⲏ. ⲁⲩⲱ 
ϫⲉⲕⲁⲥ ⲛⲛⲉⲛϫⲱ ⲙⲡⲟⲩⲁ ⲡⲟⲩⲁ ⲛⲛⲉϩⲃⲏⲩⲉ ⲉⲧⲉⲣⲉ ⲧⲙⲛⲧϣⲟⲩⲉⲓⲧ ϣⲟⲟⲡ 
ⲛϩⲏⲧⲟⲩ ϩⲛ ⲟⲩⲙⲉ ϩⲓⲧⲛ ϩⲉⲛ ⲕⲟⲩⲓ ⲧⲛⲛⲁϫⲱ ⲙⲡϣⲁϫⲉ. ⲡϩⲱⲃ ⲛⲧⲙⲛⲧ
 
ⲡⲉⲧϣⲟⲩⲉⲓⲧ ⲟⲩϣⲁϫⲉ ⲛⲁⲑⲏⲧ ⲏ ⲟⲩϩⲱⲃ ⲛⲁⲧϣⲁⲩ ⲏ ϣⲟϫⲛⲉ ⲉⲙⲛ ⲧⲁϫⲣⲟ 
ⲛϩⲏⲧϥ ⲏ ⲟⲩⲥⲡⲟⲩⲇⲏ ⲉⲙⲛⲧⲥ ϩⲁⲏ ⲁⲩⲱ ϩⲁⲡⲁⲝ ϩⲁⲡⲗⲱⲥ ϩⲱⲃ ⲛⲓⲙ ⲙⲛ 
ⲛⲟϥⲣⲉ ϩⲓⲱⲱϥ. ⲉϣϫⲉ ⲁⲛⲛⲟⲓ ⲇⲉ ⲙⲡϩⲱⲃ ⲛⲧⲙⲛⲧ<pb xml:id="ⲏ︦"/>ⲡⲉⲧϣⲟⲩⲉⲓⲧ ⲙⲁ
ⲣⲉⲛϩⲟⲧϩⲧ ϫⲉ ⲟⲩ ⲡⲉ ⲙⲛⲧϣⲟⲩⲉⲓⲧ ⲛⲙⲡⲉⲧϣⲟⲩⲉⲓⲧ ⲧⲁⲭⲁ ϫⲉ ⲡⲙⲉⲉⲩⲉ 
ⲉⲧⲛϣⲓⲛⲉ ⲛⲥⲱϥ ϥⲛⲁⲟⲩⲱⲛϩ ⲛⲁⲛ ⲉⲃⲟⲗ ⲛϩⲟⲩⲟ ⲉⲛϣⲁⲛϩⲟⲧϩⲧ ⲛⲧⲥⲩⲛⲏ
ⲑⲓⲁ ⲛⲛⲉⲅⲣⲁⲫⲏ ϩⲛ ⲛⲉϩⲃⲏⲩⲉ ⲉⲧⲛⲁⲛⲟⲩⲟⲩ. ⲡϩⲱⲃ ⲛⲁⲛⲁⲅⲕⲁⲓⲟⲛ ⲁⲩⲱ ⲉⲧⲣ 
ⲛⲟϥⲣⲉ ⲉⲣⲉ ⲧⲉⲅⲣⲁⲫⲏ ⲙⲟⲩⲧⲉ ⲉⲣⲟϥ ϫⲉ ⲡϩⲱⲃ ϩⲛ ⲟⲩⲙⲉ ⲁⲗⲗⲁ ⲛⲉⲧϫⲟⲥⲉ 
ϩⲛ ⲛⲉⲧⲛⲥⲡⲟⲩⲇⲁⲍⲉ ⲉⲣⲟⲟⲩ ⲛⲁⲓ ⲉⲧϫⲓ ⲉϩⲟⲩⲛ ⲉⲡϣⲙϣⲉ ⲙⲡⲛⲟⲩⲧⲉ ⲉϣⲟⲩ
ⲙⲟⲩⲧⲉ ⲉⲣⲟⲟⲩ ϫⲉ ⲛϩⲱⲃ ⲛϩⲱⲃ ⲕⲁⲧⲁ ⲑⲉ ⲉⲧⲥⲟⲩⲱⲛϩ ⲙⲡϩⲱⲃ ⲉⲃⲟⲗ ⲛϭⲓ 
ⲧⲉⲕⲕⲗⲏⲥⲓⲁ ⲉⲣⲉ ⲡϣⲁϫⲉ ⲧⲁⲙⲟ ⲙⲙⲟⲛ ϩⲓⲧⲙ ⲡϩⲱⲃ ⲛϩⲱⲃ ϫⲉ ⲟⲩ ⲡⲉⲧ
ⲧⲁⲓⲏⲩ ⲛϩⲟⲩⲟ ϩⲛ ⲛⲉⲧⲛⲥⲡⲟⲩⲇⲁⲍⲉ ⲉⲣⲟⲟⲩ. ⲛⲑⲉ ⲅⲁⲣ ⲙⲡⲟⲩⲱⲥϥ ⲛⲛⲁϩⲣⲛ 
ⲧⲉⲥⲡⲟⲩⲇⲏ ⲛⲛⲉϩⲃⲏⲩⲉ ⲕⲁⲧⲁ ⲧⲉⲓϩⲉ ⲡϩⲱⲃ ⲉⲧϫⲓ ⲙⲙⲟⲛ ⲉϩⲣⲁⲓ ⲉⲛⲉϩⲃⲏⲩⲉ 
ⲉⲧϫⲟⲥⲉ ⲛⲧⲟϥ ⲡⲉⲧⲧⲁⲓⲏⲩ ⲛϩⲟⲩⲟ ⲡⲁⲣⲁ ⲡⲕⲉⲥⲉⲉⲡⲉ ⲛϩⲱⲃ. ⲧⲁⲓ ⲧⲉ ⲑⲉ ⲉⲩ
 
ⲙⲟⲩⲧⲉ ⲉⲩⲧⲟⲡⲟⲥ ϩⲓⲧⲛ ⲧⲉⲅⲣⲁⲫⲏ ϫⲉ ⲡⲉⲧⲟⲩⲁⲁⲃ ⲛⲛⲉⲧⲟⲩⲁⲁⲃ ϩⲛ ⲟⲩϣⲓ 
ⲛⲟⲩⲱⲧ. ⲛⲑⲉ ⲉⲧⲉⲣⲉ ⲡⲉⲧⲟⲩⲁⲁⲃ ⲟⲩⲏⲩ ⲉⲃⲟⲗ ⲙⲡⲉⲧϫⲁϩⲙ ⲧⲁⲓ ⲧⲉ ⲑⲉ ⲉⲧϥ
ϫⲟⲥⲉ ⲉⲡⲉⲧⲟⲩⲁⲁⲃ ϩⲙ ⲡⲧⲃⲃⲟ ⲛϭⲓ ⲡⲉⲧⲟⲩⲁⲁⲃ ⲛⲧⲉ ⲛⲉⲧⲟⲩⲁⲁⲃ ⲛⲉⲛⲧⲁⲛⲛⲟⲓ 
ⲇⲉ ⲙⲙⲟⲟⲩ ⲉϫⲛ ⲟⲩϣⲁϫⲉ ⲉϥⲥⲟⲧⲡ <pb xml:id="ⲑ︦"/> ϩⲓⲧⲛ ⲧⲥⲩⲛⲏⲑⲓⲁ ⲛⲧⲉⲅⲣⲁⲫⲏ 
ⲉⲥⲧⲁⲩⲟ ⲛⲧⲙⲛⲧⲛⲟϭ ⲙⲡⲉⲧⲥϣⲁϫⲉ ⲉⲣⲟϥ ϩⲓⲧⲛ ⲟⲩⲥⲙⲏ ⲛⲧⲉⲓⲙⲓⲛⲉ ⲉⲛϣⲁⲛ
ⲛⲟⲓ ⲙⲙⲟⲟⲩ ϩⲛ ⲧⲙⲛⲧⲡⲉⲧϣⲟⲩⲉⲓⲧ ⲛⲧⲛⲛⲁϣⲱϥⲧ ⲁⲛ ⲛⲧⲁⲥϫⲟⲟⲥ ⲅⲁⲣ ⲁⲛ 
ϩⲁⲡⲗⲱⲥ ϫⲉ ϩⲉⲛ ⲡⲉⲧϣⲟⲩⲉⲓⲧ ⲛⲉ ⲛⲉϩⲃⲏⲩⲉ ⲉⲧⲛⲛⲁⲩ ⲉⲣⲟⲟⲩ ϩⲛ ⲛⲉⲧϣⲟⲟⲡ 
ⲁⲗⲗⲁ ϫⲉ ϩⲉⲛ ⲧⲉⲓⲙⲓⲛⲉ ⲛⲉ ⲕⲁⲧⲁ ⲡϫⲓⲥⲉ ⲛⲧⲙⲛⲧⲡⲉⲧϣⲟⲩⲉⲓⲧ. ⲛⲑⲉ ⲅⲁⲣ 
ⲉⲧⲉⲣⲉ ⲟⲩⲁ ϫⲟⲟⲥ ϫⲉ ⲟⲩⲛ ⲕⲱⲱⲥ ⲙⲟⲟⲩⲧ ⲡⲁⲣⲁ ⲕⲉⲕⲱⲱⲥ ⲁⲩⲱ ⲟⲩⲛ ⲁⲯⲩ
ⲭⲟⲛ ϣⲟⲟⲡ ⲛⲁⲯⲩⲭⲟⲛ ⲡⲁⲣⲁ ⲕⲉⲁⲯⲩⲭⲟⲛ ⲕⲁⲓⲧⲟⲓ ϩⲛ ⲛⲉⲓϩⲃⲏⲩⲉ ⲛⲧⲉⲓ
ⲙⲓⲛⲉ ⲙⲛ ⲑⲉ ⲉⲧⲣⲉⲕϯ ⲛⲟⲩϩⲟⲩⲟ ⲛⲟⲩϩⲱⲃ ⲡⲁⲣⲁ ⲕⲉϩⲱⲃ ⲁⲗⲗⲁ ϩⲟⲙⲱⲥ 
ϣⲁⲩϫⲱ ⲙⲡⲁⲓ ϩⲙ ⲡϣⲁϫⲉ ϣⲁⲛⲧⲟⲩⲱⲛϩ ⲉⲃⲟⲗ ⲛⲧⲙⲛⲧⲛⲟϭ ⲙⲡⲉⲧⲟⲩ
 
ϣⲁϫⲉ ⲉⲣⲟϥ. ⲛⲑⲉ ϭⲉ ⲉⲧⲟⲩϣⲟⲟⲡ ⲛϭⲓ ⲛⲉϩⲃⲏⲩⲉ ⲛⲛⲉϩⲃⲏⲩⲉ ⲁⲩⲱ ⲁⲛⲛⲟⲓ 
ⲛⲛⲉⲧⲟⲩⲁⲁⲃ ⲛⲧⲉ ⲛⲉⲧⲟⲩⲁⲁⲃ ⲛⲁⲓ ⲉⲛϣⲁⲛϩⲉⲣⲙⲏⲛⲉⲩⲉ ϩⲓⲧⲟⲟⲧⲟⲩ ⲙⲡϫⲓⲥⲉ 
ⲛⲟⲩⲙⲛⲧⲛⲟϭ ⲧⲁⲓ ⲧⲉ ⲑⲉ ⲙⲡⲡⲉⲧϣⲟⲩⲉⲓⲧ ⲛⲙⲡⲉⲧϣⲟⲩⲉⲓⲧ ϥⲟⲩⲱⲛϩ ⲉⲃⲟⲗ 
ⲛϩⲟⲩⲟ ϫⲓⲥⲉ ϩⲙ ⲡⲡⲉⲧϣⲟⲩⲉⲓⲧ. ⲁⲩⲱ <pb xml:id="ⲓ︦"/> ⲙⲡⲣⲧⲣⲉ ⲟⲩⲁ ⲙⲉⲉⲩⲉ ϫⲉ ⲛⲉⲧⲛ
ϫⲱ ⲙⲙⲟⲟⲩ ϩⲉⲛ ⲕⲁⲧⲏⲅⲟⲣⲓⲁ ⲛⲉ ⲛⲧⲉⲕⲧⲓⲥⲓⲥ ⲙⲡⲧⲁⲙⲓⲟ ⲉⲧϣⲟⲟⲡ ⲕⲁⲓ ⲅⲁⲣ 
ⲡⲉⲅⲕⲗⲏⲙⲁ ⲉϥⲛⲏⲩ ⲉϫⲙ ⲡⲉⲛⲧⲁϥⲧⲁⲙⲓⲉ ⲡⲧⲏⲣϥ ϫⲉ ⲁϥⲧⲁⲙⲓⲟ ⲛⲁⲛ ⲛϩⲉⲛ 
ⲧⲉⲓⲙⲓⲛⲉ ⲛϭⲓ ⲡⲉⲛⲧⲁϥⲧⲁⲙⲓⲉ ⲡⲧⲏⲣϥ ⲉⲃⲟⲗϩⲙ ⲡⲉⲧⲉ ⲛⲉϥϣⲟⲟⲡ ⲁⲛ ⲉϣϫⲉ 
ϩⲱⲃ ⲛⲓⲙ ⲡⲉⲧϣⲟⲩⲉⲓⲧ ⲡⲉ ⲁⲗⲗⲁ ⲉⲡⲉⲓⲇⲏ ϥⲟ ⲛⲥⲛⲁⲩ ⲛϭⲓ ⲡⲧⲁⲙⲓⲟ ⲙⲡ
ⲣⲱⲙⲉ ⲉϥⲡⲏϣ ⲉϫⲛ ⲟⲩⲥⲱⲙⲁ ⲙⲛ ⲟⲩⲯⲩⲭⲏ ⲛϭⲓ ⲡⲧⲱϣ ⲛⲧϭⲓ ⲛⲱⲛϩ 
ⲕⲁⲧⲁ ⲧⲙⲓⲛⲉ ⲙⲡⲙⲉⲣⲟⲥ ⲥⲛⲁⲩ ⲟⲩⲉⲧ ⲧϭⲓ ⲛⲱⲛϩ ⲅⲁⲣ ⲛⲧⲉⲯⲩⲭⲏ ⲟⲩⲉⲧ ⲧⲁ 
ⲡⲥⲱⲙⲁ ⲧⲁⲓ ⲙⲉⲛ ⲉⲩⲣⲉϥⲙⲟⲩ ⲧⲉ ⲁⲩⲱ ⲟⲩⲡⲣⲟⲥ ⲟⲩⲟⲉⲓϣ ⲧⲉ ⲧⲁⲓ ⲇⲉ ⲟⲩ
ⲁⲧⲙⲟⲩ ⲧⲉ ⲁⲩⲱ ⲟⲩϣⲁ ⲉⲛⲉϩ ⲧⲉ ⲁⲩⲱ ⲧⲁⲓ ⲙⲉⲛ ⲉⲥϭⲱϣⲧ ⲉⲡⲉⲓⲱⲛϩ ⲡⲁⲓ 
ⲧⲁⲓ ⲇⲉ ⲉⲣⲉ ⲡⲉⲥⲥⲕⲟⲡⲟⲥ ϭⲱϣⲧ ⲉⲡⲉⲧⲛⲁⲙⲟⲩⲛ ⲉⲃⲟⲗ ⲉⲃⲟⲗϫⲉ ⲟⲩⲛ ⲟⲩⲛⲟϭ 
 
ⲛⲇⲓⲁⲫⲟⲣⲁ ϣⲟⲟⲡ ⲙⲡⲣⲉϥⲙⲟⲩ ⲙⲛ ⲡⲱⲛϩ ⲛⲁⲧⲙⲟⲩ ⲉⲥⲛⲏⲩ ⲉϫⲙ ⲡⲁⲓ ⲛϭⲓ 
ⲧⲉⲥⲙⲏ ⲙⲡⲉⲕⲕⲗⲏⲥⲓⲁⲥⲧⲏⲥ ϫⲉ ⲛϣϣⲉ ⲁⲛ ⲉⲧⲣⲉⲛϭⲱϣⲧ ⲉⲡⲉⲓⲱⲛϩ ⲉⲧⲛⲛⲁⲩ 
ⲉⲣⲟϥ ⲡⲁⲓ ⲉⲛϣⲁⲛϣⲁϣϥ ⲙⲛ ⲡⲱⲛϩ ⲛⲁⲙⲉ ϥⲛⲁⲣ ⲑⲉ ⲙⲡⲉⲧⲉ ⲛϥϣⲟⲟⲡ ⲁⲛ 
ϩⲛ ⲟⲩⲙⲉ ⲁⲩⲱ ⲉⲙⲛ ⲧⲁϫⲣⲟ <note note="sic exit">.</note> 
<pb xml:id="ϥ︦ⲑ︦"/> ϩⲛ ⲁⲣⲉⲧⲏ ⲛⲓⲙ ⲡⲉⲭ︦ⲥ︦ ⲅⲁⲣ ⲡⲉ ⲧⲁⲣⲉⲧⲏ ⲉⲧϫⲏⲕ ⲉⲃⲟⲗ ϩⲛ ⲟⲩⲙⲉ 
ⲙⲛ ⲟⲩⲇⲓⲕⲁⲓⲟⲥⲩⲛⲏ ⲙⲛ ⲟⲩⲙⲛⲧⲁⲧⲧⲁⲕⲟ ϩⲛ ϩⲱⲃ ⲛⲓⲙ ⲛⲁⲅⲁⲑⲟⲛ. ⲛⲃⲁⲗ 
ϭⲉ ⲙⲡⲥⲟⲫⲟⲥ ⲉⲩϣⲟⲟⲡ ϩⲛ ⲧⲉϥⲁⲡⲉ ⲡⲁⲑⲏⲧ ⲇⲉ ⲉϥⲙⲟⲟϣⲉ ϩⲙ ⲡⲕⲁⲕⲉ 
ⲡⲉⲧⲉ ⲛϥⲕⲱ ⲅⲁⲣ ⲁⲛ ⲙⲡⲉϥϩⲏⲃⲥ ϩⲓϫⲛ ⲧⲗⲩⲭⲛⲓⲁ ⲁⲗⲗⲁ ⲉϥⲛⲟⲩϫ ⲙⲙⲟϥ 
ⲉϩⲟⲩⲛ ϩⲁ ⲣⲁⲧϥ ⲛⲟⲩϭⲗⲟⲟϭ ⲁϥⲉⲓⲣⲉ ⲛⲁϥ ⲙⲡⲟⲩⲟⲉⲓⲛ ⲛⲕⲁⲕⲉ ⲉⲁϥϣⲱⲡⲉ 
ⲛⲇⲓⲙⲓⲟⲩⲣⲅⲟⲥ ⲙⲡⲉⲧⲉ ⲙⲛⲧϥ ϩⲩⲡⲟⲥⲧⲁⲥⲓⲥ ⲙⲙⲁⲩ ⲉⲧⲉ ⲡⲁⲓ ⲡⲉ ⲡⲡⲉⲧ
ϣⲟⲩⲉⲓⲧ ϥϣⲏϣ ⲇⲉ ⲙⲛ ⲛⲉϥⲉⲣⲏⲩ ⲛϭⲓ ⲡⲕⲁⲕⲉ ⲙⲛ ⲡⲡⲉⲧϣⲟⲩⲉⲓⲧ ⲕⲁⲧⲁ 
ⲡⲉⲓϣⲁϫⲉ ⲛⲟⲩⲱⲧ. ⲧⲉⲯⲩⲭⲏ ⲙⲡⲁⲑⲏⲧ ⲉⲩⲥⲁⲣⲝ ⲧⲉ ⲁⲩⲱ ⲉⲩⲙⲁⲓ ⲥⲱⲙⲁ 
ⲧⲉ ϩⲙ ⲡⲧⲣⲉⲥϭⲱϣⲧ ⲛⲥⲁ ⲛⲁⲓ ⲛⲥⲛⲁⲩ ⲁⲛ ⲉⲗⲁⲁⲩ ϩⲛ ⲟⲩⲙⲉ ⲅⲁⲣ ⲟⲩⲕⲉⲕⲉ ⲃⲓⲥ 
ⲧⲉ ⲧⲙⲛⲧⲣⲉϥⲉⲓⲱⲣϩ ⲉⲡⲉϩⲟⲩⲟ ϩⲛ ⲛⲁⲓ. ⲕⲛⲁⲩ ⲉⲛⲉⲓⲣⲉϥϣⲁϫⲉ ⲁⲩⲱ ⲉⲧⲁⲥⲱ
 
ⲟⲩ ϩⲙ ⲡⲃⲓⲟⲥ ⲛⲁⲓ ⲉϣⲁⲩϯ ⲣⲁⲛ ⲉⲣⲟⲟⲩ ϫⲉ ⲇⲓⲕⲁⲛⲓⲕⲟⲥ ⲉⲧⲉ ⲡⲣⲉϥϫⲓ ϩⲁⲡ 
ⲛⲉ. ⲛⲁⲓ ϭⲉ ϣⲁⲩⲧⲣⲉ ⲡϫⲓ ⲛϭⲟⲛⲥ ϣⲱⲡⲉ ⲛⲁⲩ ⲁϫⲛ ϩⲓⲥⲉ ϩⲓⲧⲛ ϩⲉⲛ ⲙⲛⲧⲣⲉ 
ⲙⲛ ϩⲉⲛ ⲥⲩⲛⲏⲅⲟⲣⲟⲥ ⲙⲛ ϩⲉⲛ ⲥϩⲁⲓ ⲙⲛ ⲑⲉ ⲉⲧⲟⲩⲕⲱⲣϣ ⲉⲛⲣⲉϥϯ ϩⲁⲡ 
ϩⲱⲥⲧⲉ ⲉⲧⲣⲉⲩⲉⲓⲣⲉ ⲛⲙⲡⲉⲑⲟⲟⲩ ⲁⲩⲱ ⲛⲥⲉⲣ ⲃⲟⲗ ⲉⲧⲕⲟⲗⲁⲥⲓⲥ. ⲛⲓⲙ ⲡⲉⲧⲉ 
ⲛϥⲛⲁⲣ ϣⲡⲏⲣⲉ ⲁⲛ ⲛⲧⲙⲛⲧⲥⲁ ⲛⲕⲟⲧⲥ <pb xml:id="ⲣ︦"/> ⲛⲛⲁⲓ ⲛⲧⲉⲓⲙⲓⲛⲉ ⲙⲛ ⲧⲉⲩⲙⲛⲧ 
ⲗⲁⲙⲡⲣⲟⲥ ⲁⲗⲗⲁ ϩⲟⲙⲱⲥ ϩⲉⲛ ⲃⲗⲗⲉⲉⲩ ⲛⲉ ⲉⲕϣⲁⲛⲙⲟϣⲧⲟⲩ ⲛⲛⲁϩⲣⲙ 
ⲡⲃⲁⲗ ⲉⲧⲙⲙⲁⲩ ⲡⲁⲓ ⲉⲧⲛⲁⲩ ⲉⲛⲁ ⲧⲡⲉ ⲁⲩⲱ ⲉϥϣⲟⲟⲡ ϩⲣⲁⲓ ϩⲛ ⲧⲁⲡⲉ ⲛⲛⲉⲧ
ϣⲟⲟⲡ. ϩⲉⲛ ⲃⲗⲗⲉ ϭⲉ ⲧⲉⲛⲟⲩ ⲛⲉ ⲛⲁⲓ ⲉⲧⲕⲟⲥⲙⲉⲓ ⲙⲡⲉⲩϯⲃⲥ ⲡⲁⲓ ⲉⲧⲟⲩⲥⲱⲗⲡ 
ⲙⲙⲟϥ ⲉⲃⲟⲗϩⲓⲧⲛ ⲛⲛⲁϫϩⲉ ⲙⲡϩⲟϥ ϩⲓⲧⲛ ⲛⲉⲧⲟⲩⲛⲁⲩ ⲅⲁⲣ ϩⲓⲧⲟⲟⲧⲟⲩ 
ⲉⲛⲉϩⲃⲏⲩⲉ ⲙⲡⲕⲁϩ ϣⲁⲩⲧⲟⲟⲃⲟⲩ ⲙⲙⲟⲟⲩ ϩⲓⲧⲛ ⲛⲉϣⲥ ⲛⲗⲱⲕⲥ ⲛⲧⲉ ⲡⲛⲟⲃⲉ. 
ⲡⲉⲧⲙⲉ ⲅⲁⲣ ⲙⲡϫⲓ ⲛϭⲟⲛⲥ ⲉϥⲙⲟⲥⲧⲉ ⲛⲧⲉϥⲯⲩⲭⲏ ⲙⲁⲩⲁⲁϥ ⲁⲩⲱ ⲡⲉⲩ
ϩⲱⲃ ⲉⲧⲟⲩⲙⲁⲕⲁⲣⲓⲍⲉ ⲙⲙⲟϥ ϩⲓⲧⲛ ⲛⲣⲱⲙⲉ ⲟⲩϣⲟⲩϣⲛ ϩⲧⲏⲕ ϩⲁⲣⲟϥ ⲡⲉ 
ⲡⲁⲣⲁ ϩⲓⲥⲉ ⲛⲓⲙ. ⲟⲩⲛ ⲟⲩⲏⲣ ⲇⲉ ⲟⲛ ϩⲙ ⲡϩⲱⲃ ⲛⲉⲛⲁⲛⲧⲓⲟⲛ ⲉⲩϣⲟⲟⲡ ϩⲙ 
ⲡϫⲓⲥⲉ ⲛⲛⲁⲅⲁⲑⲟⲛ ⲉⲩⲥⲣⲟⲃⲧ ⲉⲧⲉⲑⲉⲱⲣⲓⲁ ⲉⲧϣⲟⲟⲡ ⲛⲁⲙⲉ ⲥⲉⲙⲉⲉⲩⲉ ⲉⲣⲟⲟⲩ 
 
ϫⲉ ϩⲉⲛ ⲃⲗⲗⲉ ⲛⲉ ϩⲛ ⲛⲉϩⲃⲏⲩⲉ ⲛϩⲩⲗⲓⲕⲟⲛ ⲁⲩⲱ ϫⲉ ϩⲉⲛ ⲁⲧⲛⲟⲓ ⲛⲉ ⲛⲑⲉ 
ⲉⲧⲉⲣⲉ ⲡⲁⲩⲗⲟⲥ ϣⲟⲩϣⲟⲩ ⲙⲙⲟϥ ϩⲱⲥ ⲉⲩⲧⲉⲓⲙⲓⲛⲉ ⲡⲉ ⲉϥϫⲱ ⲙⲙⲟⲥ ⲉⲣⲟϥ 
ⲙⲙⲓⲛ ⲙⲙⲟϥ ϫⲉ ⲥⲟϭ ⲉⲧⲃⲉ ⲡⲉⲭ︦ⲥ︦ ⲧⲉϥⲙⲛⲧⲣⲙ ⲛϩⲏⲧ ⲅⲁⲣ ⲙⲛ ⲧⲉϥⲥⲟⲫⲓⲁ 
ⲛⲥⲥⲣⲟⲃⲧ ⲁⲛ ⲉⲗⲁⲁⲩ ϩⲛ ⲛⲉϩⲃⲏⲩⲉ ⲛⲛⲣⲱⲙⲉ. ⲉⲧⲃⲉ ⲡⲁⲓ ϥϫⲱ ⲙⲙⲟⲥ ϫⲉ 
ⲁⲛⲟⲛ ⲁⲛⲣ ⲥⲟϭ ⲉⲧⲃⲉ ⲡⲉⲭ︦ⲥ︦ ϩⲱⲥ ⲉϥⲟ ⲛⲑⲉ ⲙⲡⲉⲧϫⲱ ⲙⲙⲟⲥ ϫⲉ ⲁⲛⲟⲛ ϩⲉⲛ 
ⲃⲗⲗⲉ ϩⲛ ⲛⲉϩⲃⲏⲩⲉ ⲙⲡⲕⲁϩ ⲉⲃⲟⲗϫⲉ ⲧⲛⲛⲁⲩ ⲉⲛⲉϩⲃⲏⲩⲉ ⲛⲧⲡⲉ ⲁⲩⲱ ⲉⲣⲉ 
ⲛⲉⲛⲃⲁⲗ ϣⲟⲟⲡ ϩⲛ ⲧⲉⲛⲁⲡⲉ. ⲉⲧⲃⲉ ⲡⲁⲓ ⲙⲛⲧϥ ⲏⲓ ⲙⲙⲁⲩ ⲟⲩⲇⲉ ⲧⲣⲡⲉⲓⲍⲁ 
ⲉϥⲟ ⲛϩⲏⲕⲉ ⲉϥⲥⲟⲣⲙ ⲉϥⲕⲏ ⲕⲁϩⲏⲩ <pb xml:id="ⲣ︦ⲁ︦"/> ⲉϥϩⲕⲁⲉⲓⲧ ⲉϥⲟⲃⲉ ⲉϥⲑⲗⲓⲃⲉ 
ⲁⲗⲗⲁ ⲡⲁⲓ ⲉⲧⲟⲛϩ ⲛⲧⲉⲓϩⲉ ϩⲛ ⲛⲁ ⲡⲕⲁϩ ⲁⲛⲁⲩ ϫⲉ ⲟⲩⲁϣ ⲙⲙⲓⲛⲉ ⲡⲉ ϩⲛ 
ⲛⲁ ⲧⲡⲉ ⲁⲩϫⲁⲥⲧϥ ϣⲁ ⲧⲙⲉϩ ϣⲟⲙⲧⲉ ⲙⲡⲉ ⲡⲙⲁ ⲉⲧⲥⲛϩⲏⲧϥ ⲛϭⲓ ⲧⲁⲡⲉ 
ⲉⲩⲛⲧϥ ⲛⲛⲉϥⲃⲁⲗ ⲙⲡⲉⲓⲙⲁ ⲉⲩⲧⲉⲗⲏⲗ ⲙⲙⲟⲟⲩ ⲉϫⲛ ⲙⲙⲩⲥⲧⲏⲣⲓⲟⲛ ⲛⲁⲧ
ϣⲁϫⲉ ⲉⲣⲟⲟⲩ ⲛⲧⲉ ⲡⲡⲁⲣⲁⲇⲓⲥⲟⲥ ⲉϥⲛⲁⲩ ⲉⲛⲉϩⲃⲏⲩⲉ ⲛⲁⲧⲛⲁⲩ ⲉⲣⲟⲟⲩ ⲁⲩⲱ 
 
ⲉϥⲧⲣⲩⲫⲁ ϩⲛ ⲛⲁⲅⲁⲑⲟⲛ ⲉⲧⲙⲙⲁⲩ ⲛⲁⲓ ⲉⲧϫⲟⲥⲉ ⲉϣⲁϫⲉ ⲛⲓⲙ ⲙⲛ ⲙⲉⲉⲩ 
ⲛⲓⲙ. ⲛⲓⲙ ⲡⲉⲧⲉ ⲛϥⲛⲁϣⲛ ϩⲧⲏϥ ⲁⲛ ϩⲁⲣⲟϥ ⲉϥⲛⲁⲩ ⲉⲣⲟϥ ⲉϥⲙⲏⲣ ⲁⲩⲱ 
ⲉⲩϩⲓⲟⲩⲉ ⲉⲣⲟϥ ⲉϥⲥⲏⲕ ⲛⲧⲟϥ ⲙⲛ ϩⲉⲛ ⲕⲟⲟⲩⲉ ⲉⲩⲙⲏⲣ ϩⲛ ⲛϩⲟⲉⲓⲙ ⲛⲑⲁ
ⲗⲁⲥⲥⲁ ⲉⲁ ⲡϫⲟⲓ ⲱⲙⲥ ϩⲁⲣⲟϥ ⲁⲗⲗⲁ ϩⲟⲙⲱⲥ ⲉϣϫⲉ ϩⲉⲛ ⲧⲉⲓⲙⲓⲛⲉ ⲛⲉ ⲛⲉϥ
ϩⲃⲏⲩⲉ ϩⲁⲧⲛ ⲛⲣⲱⲙⲉ ⲁⲗⲗⲁ ⲉⲃⲟⲗϫⲉ ⲛⲉϥ [..............] ⲛⲓⲙ [.....] 
ϫⲛ [....] ⲙⲡⲛⲟⲩⲧⲉ [.....] ⲟⲩⲑⲗⲓⲯⲓⲥ ⲏ ⲟⲩⲗⲱϫϩ ⲏ ⲟⲩⲇⲓⲱⲅⲙⲟⲥ ⲏ ⲟⲩ
ϩⲕⲟ ⲏ ⲟⲩⲕⲱ ⲕⲁϩⲏⲩ ⲏ ⲟⲩⲕⲓⲛⲇⲩⲛⲟⲥ ⲏ ⲟⲩⲥⲏⲩⲉ ⲉⲣⲉ ⲡⲉⲓϣⲁϫⲉ ϣⲏϣ ⲙⲛ 
ⲡⲁⲓ ϫⲉ ⲛⲓⲙ ⲡⲉⲧⲛⲁⲡⲱⲣⲕ ⲛⲛⲃⲁⲗ ⲉⲃⲟⲗϩⲛ ⲧⲁⲡⲉ ⲛϥⲡⲟⲟⲛⲟⲩ ⲉⲡⲉⲥⲏⲧ 
ⲉⲡⲕⲁϩ ⲡⲁⲓ ⲉⲧⲟⲩϩⲱⲙ ⲉϫⲱϥ. ⲁⲛⲟⲛ ϩⲱⲱⲛ ϥϯ ⲥⲃⲱ ⲛⲁⲛ ⲉⲧⲣⲉⲛⲉⲓⲣⲉ 
ⲙⲡⲁⲓ ϩⲙ ⲡⲧⲣⲉϥϩⲱⲡ ⲉⲧⲟⲟⲧⲛ ϫⲉ ⲙⲉⲉⲩⲉ ⲛⲁ ⲧⲡⲉ ⲡⲁⲓ ⲉϥⲧⲛⲧⲱⲛ ⲉⲡⲏ ϫⲉ 
ⲕⲱ ⲛⲛⲉⲛⲧⲃⲁⲗ ϩⲛ ⲧⲁⲡⲉ. ⲁⲗⲗⲁ ⲉϣⲱⲡⲉ ⲁⲛⲉⲓⲙⲉ ϫⲉ ⲛⲁϣ ⲛϩⲉ ⲉⲣⲉ ⲛⲃⲁⲗ 
ⲙⲡⲥⲟϥⲟⲥ ϣⲟⲟⲡ ϩⲛ ⲧⲉϥⲁⲡⲉ ⲙⲁⲣⲛⲡⲱⲧ ⲉⲃⲟⲗ ⲛⲧⲙⲛⲧⲁⲑⲏⲧ <pb xml:id="ⲣ︦ⲃ︦"/> [...] 
[....] ⲉ [.......] ⲟ [......] ⲣⲓⲟⲥ [......] ⲁⲣ ⲡⲉϫⲁϥ [......] ϣⲉ ϩⲙ ⲡⲕⲁ [....] 
ⲡⲁⲑⲏⲧ ⲇⲉ [....] ⲡϣⲁϫⲉ ⲙ [...] ⲣⲟⲫⲏⲧⲏⲥ ϫⲉ ⲡⲉⲧϫⲱ ⲙⲙⲟⲥ ϩⲙ ⲡⲉϥϩⲏⲧ 
 
ϫⲉ ⲙⲙⲛ ⲛⲟⲩⲧⲉ ϣⲟⲟⲡ ⲡⲁⲓ ⲉⲛⲧⲁϥⲧⲁⲕⲟ ⲁⲩⲱ ⲁϥⲥⲱⲱϥ ϩⲛ ⲛⲉϥⲙⲉⲉⲩⲉ. 
ⲧⲁⲕⲟⲗⲗⲟⲩⲑⲓⲁ ⲙⲡϣⲁϫⲉ ⲥⲧⲁⲗϭⲟ ⲛⲛⲉⲧⲟ ⲛⲕⲟⲩⲓ ⲛϩⲏⲧ ⲉϫⲙ ⲡⲉⲓⲱⲛϩ 
ⲡⲁⲓ ⲛⲁⲓ ⲉϥⲙⲟⲕϩ ⲛⲛⲁϩⲣⲁⲩ ⲛϭⲓ ⲡⲙⲟⲩ ⲁⲩⲱ ⲉⲧⲃⲉ ⲡⲁⲓ ⲉⲩⲙⲉⲉⲩⲉ ϫⲉ ⲙⲛ 
ⲗⲁⲁⲩ ⲛϩⲏⲩ ⲛⲧⲉ ⲡⲃⲓⲟⲥ ⲛⲧⲁⲣⲉⲧⲏ ⲛⲁϣⲱⲡⲉ ⲛⲛⲉⲧⲟⲛϩ ϩⲛ ⲟⲩⲃⲓⲟⲥ ⲉϥϫⲟⲥⲉ 
ⲉⲃⲟⲗϫⲉ ⲟⲩϩⲁⲏ ⲛⲟⲩⲱⲧ ⲧⲉⲧϭⲉⲉⲧ ⲉⲣⲟⲟⲩ ⲙⲡⲉⲥⲛⲁⲩ ⲉⲧⲉ ⲡⲙⲟⲩ ⲡⲉ ⲁⲩⲱ 
ⲙⲛ ⲥⲃⲱ ⲉⲧⲣⲉⲛⲕⲁⲧⲟⲣⲑⲟⲩ ⲛⲟⲩⲙⲛⲧⲁⲧⲙⲟⲩ ϩⲓⲧⲛ ⲟⲩⲃⲓⲟⲥ ⲛⲥⲩⲙⲛⲟⲛ. 
ⲛⲉⲓϣⲁϫⲉ ⲇⲉ ⲛⲧⲉⲓⲙⲓⲛⲉ ϩⲱⲥ ⲉϥⲧⲁⲩⲟ ⲙⲙⲟⲟⲩ ϩⲙ ⲡⲉϥⲡⲣⲟⲥⲱⲡⲟⲛ ⲙⲙⲓⲛ 
ⲙⲙⲟϥ ⲡⲁⲗⲓⲛ ⲟⲛ ϥⲕⲁⲧⲏⲅⲟⲣⲉⲓ ⲛⲧⲙⲛⲧⲁⲑⲏⲧ ⲛⲛⲉⲧϫⲱ ⲛⲛⲁⲓ ϫⲉ ⲙⲡⲟⲩ
ⲙⲟⲩϣⲧ ⲕⲁⲗⲱⲥ ⲛⲧⲉⲫⲩⲥⲓⲥ ⲛⲛⲉⲧϣⲟⲟⲡ ⲁⲩⲱ ϥⲧⲁⲙⲟ ⲙⲙⲟⲛ ⲉⲧⲇⲓⲁⲫⲟⲣⲁ 
ϫⲉ ⲟⲩ ⲡⲉ ⲡⲉϩⲟⲩⲟ ⲛⲧⲁⲣⲉⲧⲏ ⲡⲁⲣⲁ ⲧⲕⲁⲕⲓⲁ ϫⲉ ⲛⲑⲉ ⲁⲛ ⲉⲩϣⲏϣ ⲙⲛ ⲛⲉⲩ
ⲉⲣⲏⲩ ϩⲛ ⲧϭⲓ ⲛⲙⲟⲩ ⲧⲁⲓ ⲟⲛ ⲧⲉ ⲑⲉ ⲉⲧⲟⲩϭⲱϣⲧ ϩⲏⲧϥ ⲛⲟⲩⲧⲁⲕⲟ ⲛⲟⲩⲱⲧ 
ⲁⲗⲗⲁ ⲉⲩϭⲓⲛⲉ ⲛⲧⲇⲓⲁⲫⲟⲣⲁ ϩⲓⲧⲛ ⲛⲉⲧϭⲉⲉⲧ ⲉⲣⲟⲟⲩ ⲉⲡϩⲁⲉ ⲉⲓⲧⲉ ⲁⲅⲁⲑⲟⲛ 
 
ⲉⲓⲧⲉ ⲡⲉⲑⲟⲟⲩ. ⲧⲗⲉⲝⲓⲥ ⲇⲉ ⲛⲧϭⲓ ⲛⲟⲩⲱϩⲙ ⲟⲩⲧⲉⲓϩⲉ ⲧⲉ ⲁⲓⲉⲓⲙⲉ ⲁⲛⲟⲕ ϫⲉ 
ⲟⲩⲧⲱⲙⲛⲧ ⲛⲟⲩⲱⲧ ⲡⲉⲧⲛⲁⲧⲁϩⲉ ⲟⲩⲟⲛ <pb xml:id="ⲣ︦ⲅ︦"/> ⲛⲓⲙ ⲁⲩⲱ ⲡⲉϫⲁⲓ ϩⲙ ⲡⲁ
ϩⲏⲧ ϫⲉ ⲡⲉⲧⲛⲁⲧⲱⲙⲛⲧ ⲉⲡⲁⲑⲏⲧ ⲡⲁⲓ ⲡⲉⲧⲛⲁⲧⲱⲙⲛⲧ ⲉⲣⲟⲓ ϩⲱⲱⲧ ⲉⲧⲃⲉ 
ⲟⲩ ⲛⲧⲟⲟⲩⲛ ⲁⲓⲣ ⲥⲟⲫⲟⲥ. ⲁⲓϣⲁϫⲉ ⲛϩⲟⲩⲟ ϩⲙ ⲡⲁϩⲏⲧ ⲁⲩⲱ ⲡⲉⲓⲕⲉ ⲟⲩⲡⲉⲧ
ϣⲟⲩⲉⲓⲧ ⲡⲉ ϫⲉ ⲙⲛ ⲣ ⲡⲙⲉⲉⲩⲉ ⲛϣⲁ ⲉⲛⲉϩ ϣⲟⲟⲡ ⲙⲡⲥⲟⲫⲟⲥ ⲙⲛ ⲡⲁⲑⲏⲧ.
ϣⲁϥⲟⲩⲱϩⲙ ⲉϫⲛ ⲛⲁⲓ ϫⲉ ϩⲉⲛ ϣⲟⲩⲙⲉⲥⲧⲱⲟⲩ ⲛⲉ ϩⲱⲃ ⲛⲓⲙ ⲛⲁⲓ ⲛⲧⲁϥⲁⲁⲩ 
ϩⲛ ⲟⲩⲡⲁⲑⲟⲥ ⲁⲩⲱ ⲡⲉϫⲁϥ ϫⲉ ⲁⲓⲙⲉⲥⲧⲉ ϩⲱⲃ ⲛⲓⲙ ⲛⲁⲓ ⲛⲧⲁϥϣⲡ ϩⲓⲥⲉ ⲉⲣⲟ
ⲟⲩ ⲉϥϭⲱϣⲧ ⲉⲡⲉⲓⲱⲛϩ ⲛⲧⲉⲓⲙⲓⲛⲉ ⲉⲃⲟⲗϫⲉ ⲛⲧⲁϥϣⲡ ϩⲓⲥⲉ ⲛⲁϥ ⲁⲛ ⲁⲗⲗⲁ 
ⲙⲡⲉⲧⲙⲛⲛⲥⲱϥ ⲡⲁⲓ ⲉⲧⲉ ⲙⲛ ⲑⲉ ⲉⲧⲣⲉⲛⲉⲓⲙⲉ ⲉⲧⲙⲛⲧⲁⲧⲥⲟⲟⲩⲛ ⲙⲡⲉⲧⲛⲁ
ϣⲱⲡⲉ ϫⲉ ⲉϥⲛⲁⲭⲣⲱ ⲛⲛⲉⲛⲧⲁⲩϣⲱⲡⲉ ⲛⲁϣ ⲛϩⲉ. ϥϫⲱ ⲙⲙⲟⲥ ⲛⲧⲉⲓϩⲉ ϩⲙ 
ⲡϣⲁϫⲉ ϫⲉ ⲁⲩⲱ ⲁⲓⲙⲉⲥⲧⲉ ⲡⲁⲱⲛϩ ⲧⲏⲣϥ ϫⲉ ⲟⲩⲡⲟⲛⲏⲣⲟⲛ ⲉϩⲣⲁⲓ ⲉϫⲱⲓ ⲡⲉ 
ⲡⲧⲁⲙⲓⲟ ⲛⲧⲁϥϣⲱⲡⲉ ϩⲁⲣⲟϥ ⲙⲡⲣⲏ ϫⲉ ⲟⲩⲡⲉⲧϣⲟⲩⲉⲓⲧ ⲡⲉ ϩⲱⲃ ⲛⲓⲙ ⲙⲛ 
ⲟⲩⲟⲩⲱϣ ⲙⲡⲛ︦ⲁ︦ ⲁⲩⲱ ⲁⲛⲟⲕ ⲁⲓⲙⲉⲥⲧⲉ ⲡⲁϩⲓⲥⲉ ⲧⲏⲣϥ ⲡⲁⲓ ⲉϯϩⲓⲥⲉ ⲛϩⲏⲧϥ 
 
ϩⲁⲣⲟϥ ⲙⲡⲣⲏ ϫⲉ ⲉⲓⲛⲁⲕⲁⲁϥ ⲙⲡⲣⲱⲙⲉ ⲉⲧⲛⲁⲉⲓ ⲙⲛⲛⲥⲱⲓ. ⲁⲩⲱ ⲛⲓⲙ ⲡⲉⲧ
ⲥⲟⲟⲩⲛ ϫⲉ ϥⲛⲁⲣ ⲥⲟⲫⲟⲥ ϫⲉ ϥⲛⲁⲣ ⲁⲑⲏⲧ ⲛϥⲣ ϫⲟⲉⲓⲥ ϩⲙ ⲡⲁϩⲓⲥⲉ ⲧⲏⲣϥ 
ⲡⲁⲓ ⲛⲧⲁⲓϣⲡ ϩⲓⲥⲉ ⲛϩⲏⲧϥ ⲁⲩⲱ ⲁⲓⲙⲉⲕⲙⲟⲩⲕⲧ ⲛϩⲏⲧϥ ϩⲁⲣⲟϥ ⲙⲡⲣⲏ 
ⲁⲩⲱ ⲡⲉⲓⲕⲉ ⲟⲩⲡⲉⲧϣⲟⲩⲉⲓⲧ ⲡⲉ. ⲛⲁⲓ ⲛⲧⲉⲣⲉϥϫⲟⲟⲩ ϥϫⲱ ⲙⲙⲟⲥ <pb xml:id="ⲣ︦ⲇ︦"/> 
ϫⲉ ϥⲟⲩⲏⲩ ⲉⲃⲟⲗ ⲉⲙⲁⲧⲉ ⲉⲧⲣⲉϥⲙⲉⲉⲩⲉ ϫⲉ ⲟⲩⲙⲉⲣⲓⲥ ⲛⲟⲩⲱⲧ ⲧⲉⲧϣⲟⲟⲡ 
ⲙⲡⲉⲛⲧⲁϥⲱⲛϩ ϩⲙ ⲡⲃⲓⲟⲥ ⲛⲧⲁⲣⲉⲧⲏ ⲙⲛ ⲡⲉⲧⲉ ⲙⲡⲉϥⲉⲓⲛⲉ ⲉϩⲟⲩⲛ ⲛⲗⲁⲁⲩ 
ⲛⲥⲡⲟⲩⲇⲏ ϩⲙ ⲡⲉⲓϩⲱⲃ ⲡⲁⲓ ⲅⲁⲣ ⲡⲉϫⲁϥ ϫⲉ ⲉⲣⲉ ⲡⲉϥϩⲓⲥⲉ ϣⲟⲟⲡ ⲛⲁϥ ϩⲛ 
ⲟⲩⲥⲟⲫⲓⲁ ⲙⲛ ⲟⲩⲥⲟⲟⲩⲛ ⲙⲛ ⲟⲩⲙⲛⲧϫⲱⲱⲣⲉ ⲡⲕⲉⲟⲩⲁ ⲇⲉ ⲉⲣⲉ ⲡⲉϥϩⲓⲥⲉ 
ϣⲟⲟⲡ ⲛⲁϥ ϩⲛ ⲟⲩϭⲱⲛⲧ ⲙⲛ ⲟⲩϯ ⲧⲕⲁⲥ. ⲛⲁⲓ ⲉⲧⲉ ϣⲁⲩϣⲱⲡⲉ ⲙⲡⲕⲱⲧⲉ 
ⲛⲧⲉⲥⲡⲟⲩⲇⲏ ⲙⲡⲃⲓⲟⲥ. ⲟⲩⲡⲉⲧϣⲟⲩⲉⲓⲧ ϭⲉ ⲁⲛ ⲙⲙⲁⲧⲉ ⲡⲉ ⲉⲧⲣⲉⲛϣⲱϣ ⲛⲛⲁⲓ 
ⲙⲛ ⲛⲉⲩⲉⲣⲏⲩ ⲁⲗⲗⲁ ⲟⲩⲛⲟϭ ⲙⲡⲟⲛⲏⲣⲓⲁ ⲧⲉ ⲡϣⲁϫⲉ ⲉϥⲕⲏ ⲉϩⲣⲁⲓ ⲛⲧⲉⲓϩⲉ 
ⲁⲩⲱ ⲁⲓⲕⲧⲟⲓ ⲁⲛⲟⲕ ϩⲙ ⲡⲁϩⲏⲧ ⲉⲧⲣⲁⲁⲡⲟⲧⲁⲥⲥⲉ ϩⲙ ⲡⲁϩⲓⲥⲉ ⲧⲏⲣϥ ⲡⲁⲓ 
ⲛⲧⲁⲓϣⲡ ϩⲓⲥⲉ ⲛϩⲏⲧϥ ϩⲁⲣⲟϥ ⲙⲡⲣⲏ ϫⲉ ⲟⲩⲛ ⲣⲱⲙⲉ ⲉⲣⲉ ⲡⲉϥϩⲓⲥⲉ ϣⲟⲟⲡ 
ⲛⲁϥ ϩⲛ ⲟⲩⲥⲟⲫⲓⲁ ⲙⲛ ⲟⲩⲥⲟⲟⲩⲛ ⲙⲛ ⲟⲩⲙⲛⲧϫⲱⲱⲣⲉ ⲁⲩⲱ ⲟⲩⲛ ⲣⲱⲙⲉ 
 
ⲙⲡⲉϥϣⲡ ϩⲓⲥⲉ ⲉϥⲛⲁϯ ⲛⲁϥ ⲛⲧⲉϥⲙⲉⲣⲓⲥ ⲡⲉⲓⲕⲉ ⲟⲩⲡⲉⲧϣⲟⲩⲉⲓⲧ ⲡⲉ ⲁⲩⲱ ⲟⲩ
ⲛⲟϭ ⲙⲡⲟⲛⲏⲣⲓⲁ ⲧⲉ ϫⲉ ϥⲛⲁϣⲱⲡⲉ ⲛⲛⲣⲱⲙⲉ ϩⲙ ⲡⲉϥϩⲓⲥⲉ ⲧⲏⲣϥ ⲁⲩⲱ 
ϩⲙ ⲡⲟⲩⲱϣ ⲙⲡⲉϥϩⲏⲧ ⲡⲁⲓ ⲛⲧⲟϥ ⲉⲧϥϣⲡ ϩⲓⲥⲉ ⲛϩⲏⲧϥ ϩⲁⲣⲟϥ ⲙⲡⲣⲏ ϫⲉ 
ⲛⲉϥϩⲟⲟⲩ ⲧⲏⲣⲟⲩ ϩⲉⲛ ⲧⲕⲁⲥ ⲛⲉ ϩⲓ ϭⲱⲛⲧ ϩⲓ ⲡⲉⲓⲣⲓⲡⲁⲥⲙⲟⲥ ⲁⲩⲱ ϩⲛ 
ⲧⲕⲉⲟⲩϣⲏ ⲛⲉⲣⲉ ⲡⲉϥϩⲏⲧ ϩⲓⲛⲏⲃ. ϥⲧⲁⲩⲟ ⲟⲛ ⲛⲕⲉϭⲓ ⲛⲟⲩⲱϩⲙ ⲛⲧⲉ ⲛⲉⲧ
ⲕⲣⲓⲛⲉ ⲙⲡⲃⲓⲟⲥ ⲉⲧⲕⲓⲱⲟⲩ ϫⲉ ϥⲧⲁⲓⲏⲩ ⲡⲁⲣⲁ ⲡⲃⲓⲟⲥ ⲉⲧ<pb xml:id="ⲣ︦ⲉ︦"/>ϫⲟⲥⲉ ⲁⲩⲱ 
ϥϯⲧⲱⲛ ⲁⲩⲱ ϥϣⲟⲣϣⲣ ⲙⲡⲉⲛⲧⲁϥϫⲟⲟϥ ϩⲓⲧⲟⲟⲧϥ ⲙⲙⲓⲛ ⲙⲙⲟϥ ⲉϥⲧⲁⲩⲟ 
ⲙⲡⲙⲉⲣⲟⲥ ⲥⲛⲁⲩ ⲉⲓⲧⲉ ⲡϣⲁϫⲉ ⲉⲓⲧⲉ ⲡⲃⲱⲗ ⲙⲡϣⲁϫⲉ ⲡϣⲁϫⲉ ⲅⲁⲣ ϩⲱⲥ 
ⲛⲧⲁ ⲟⲩⲁ ϫⲟⲟϥ ⲡⲉ ⲡⲁⲓ ϫⲉ ⲙⲛ ⲗⲁⲁⲩ ⲛⲁⲅⲁⲑⲟⲛ ⲛⲥⲁ ⲡⲉⲧⲉⲣⲉ ⲣⲱⲙⲉ 
ⲛⲁⲁⲁϥ ⲛⲁϥ ⲉⲧⲉ ⲡⲁⲓ ⲡⲉ ⲡⲟⲩⲱⲙ ⲙⲛ ⲡⲥⲱ. ⲡⲉⲛⲧⲁϥϫⲟⲟϥ ⲇⲉ ⲟⲩⲃⲉ 
ⲡⲁⲓ ⲡⲁⲓ ⲡⲉ ϫⲉ ⲛⲛⲁⲓ ⲁⲛ ⲛⲉ ⲉϣⲁⲣⲉ ⲡⲣⲱⲙⲉ ⲥⲁⲁⲛϣ ⲁⲩⲱ ⲛϥⲟⲩⲛⲟϥ 
 
ϩⲣⲁⲓ ⲛϩⲏⲧⲟⲩ ⲁⲗⲗⲁ ⲟⲩⲥⲟⲫⲓⲁ ⲧⲉ ⲙⲛ ⲟⲩⲥⲟⲟⲩⲛ ϫⲉ ⲡⲁⲓ ⲡⲉ ⲡⲁⲅⲁⲑⲟⲛ 
ⲉⲧⲣⲉⲛⲕⲱ ⲛⲧⲉⲛⲥⲡⲟⲩⲇⲏ ϩⲓ ⲛⲁⲓ ⲡⲉⲧⲛⲥⲡⲟⲩⲇⲁⲍⲉ ⲇⲉ ⲉⲣⲟϥ ϩⲓⲧⲛ ⲧⲥⲁⲣⲝ ⲟⲩ
ⲡⲉⲣⲓⲥⲡⲁⲥⲙⲟⲥ ⲡⲉ ⲙⲯⲩⲭⲏ ⲙⲛ ⲟⲩⲙⲛⲧⲣⲉϥϣⲟⲩⲉⲓⲧ. ⲛϣⲁϫⲉ ⲇⲉ ⲛⲧⲉⲥⲃⲱ 
ⲉⲧϫⲟⲥⲉ ⲉⲩⲕⲏ ⲉϩⲣⲁⲓ ⲙⲡⲉⲓⲥⲙⲟⲧ ⲙⲛ ⲁⲅⲁⲑⲟⲛ ϣⲟⲟⲡ ⲙⲡⲣⲱⲙⲉ ⲛⲥⲁ ⲡⲉⲧϥ
ⲛⲁⲟⲩⲟⲙϥ ⲁⲩⲱ ⲛϥⲥⲟⲟϥ ⲁⲩⲱ ⲡⲉⲧϥⲛⲁⲧⲥⲁⲃⲉ ⲧⲉϥⲯⲩⲭⲏ ⲉⲣⲟϥ ⲛⲁⲅⲁⲑⲟⲛ 
ϩⲙ ⲡⲉϥϩⲓⲥⲉ ⲁⲩⲱ ⲡⲉⲓⲕⲉ ⲁⲓⲛⲁⲩ ⲉⲣⲟϥ ϫⲉ ⲟⲩⲉⲃⲟⲗ ⲡⲉ ϩⲛ ⲧϭⲓϫ ⲙⲡ
ⲛⲟⲩⲧⲉ ϫⲉ ⲛⲓⲙ ⲡⲉⲧⲛⲁⲟⲩⲱⲙ ⲁⲩⲱ ⲛϥⲥⲱ ⲁϫⲛⲧϥ ϫⲉ ⲡⲣⲱⲙⲉ ⲛⲁⲅⲁⲑⲟⲥ 
ⲙⲡⲉϥⲙⲡⲉϥⲙⲧⲟ ⲉⲃⲟⲗ ⲁϥϯ ⲛⲁϥ ⲛⲟⲩⲥⲟⲫⲓⲁ ⲙⲛ ⲟⲩⲥⲟⲟⲩⲛ ⲙⲛ ⲟⲩⲟⲩ
ⲛⲟϥ ⲁⲩⲱ ⲡⲉⲧⲣ ⲛⲟⲃⲉ ⲁϥϯ ⲛⲁϥ ⲛⲟⲩⲡⲉⲣⲓⲥⲡⲁⲥⲙⲟⲥ ⲉⲧⲣⲉϥⲟⲩⲱϩ ⲉⲧⲟⲟⲧϥ 
ⲁⲩⲱ ⲛϥⲥⲱⲟⲩϩ ⲉϩⲟⲩⲛ ⲉⲧⲣⲉϥϯ ⲙⲡⲁⲅⲁⲑⲟⲥ ⲙⲡⲙⲧⲟ ⲉⲃⲟⲗ ⲙⲡⲛⲟⲩⲧⲉ ϫⲉ 
ⲡⲉⲓⲕⲉ ⲟⲩⲡⲉⲧϣⲟⲩⲉⲓⲧ ⲡⲉ ⲙⲛ ⲟⲩⲟⲩⲱϣ ⲙⲡⲛ︦ⲁ︦. ⲡⲛⲟⲏⲙⲁ ⲙⲉⲛ ⲛⲛ<pb xml:id="ⲣ︦︦ϝ︦"/>
ϣⲁϫⲉ ⲉⲧⲟⲩⲏϩ ⲛⲥⲁ ⲛⲉⲩⲉⲣⲏⲩ ⲡⲁⲓ ⲛⲧⲁⲛϣⲣⲡ ϩⲉⲧϩⲱⲧϥ ⲟⲩⲧⲉⲓⲙⲓⲛⲉ ⲡⲉ 
ⲛⲑⲉ ⲛⲧⲁϥⲛⲧϥ ⲉⲧⲙⲏⲧⲉ ϩⲁⲑⲏ ⲛⲟⲩⲕⲟⲩⲓ ⲡⲉⲟⲩⲟⲉⲓϣ ⲇⲉ ⲟⲛ ⲧⲉⲛⲟⲩ ⲡⲉ 
ⲉⲧⲣⲉⲛⲟⲩⲱϩⲙ ⲙⲡϣⲁϫⲉ ⲛⲧⲛϣⲱⲛϥ ⲛⲛⲛⲟⲏⲙⲁ ϩⲛ ⲟⲩⲁⲕⲣⲓⲃⲓⲁ ⲙⲛ ⲛⲉ
 
ϩⲣⲏⲧⲟⲛ. ⲁⲓⲉⲓⲙⲉ ⲁⲛⲟⲕ ϫⲉ ⲟⲩⲧⲱⲙⲛⲧ ⲛⲟⲩⲱⲧ ⲡⲉⲧⲛⲁⲧⲁϩⲟⲟⲩ ⲧⲏⲣⲟⲩ ⲁⲩⲱ 
ⲡⲉϫⲁⲓ ϫⲉ ⲡⲉⲧⲛⲁⲧⲱⲙⲛⲧ ⲉⲡⲁⲑⲏⲧ ⲡⲁⲓ ⲡⲉⲧⲛⲁⲧⲱⲙⲛⲧ ⲉⲣⲟⲓ ϩⲱⲱⲧ ⲉⲧⲃⲉ 
ⲟⲩ ⲛⲧⲟⲟⲩⲛ ⲁⲓⲣ ⲥⲟⲫⲟⲥ. ⲡⲁⲓ ⲡⲉ ⲡϣⲁϫⲉ ⲛⲧⲁϥϫⲟⲟϥ ⲉϥϯ ⲟⲩⲃⲏϥ ⲟⲩⲁⲁϥ 
ⲉϥϫⲱ ⲙⲙⲟⲥ ϫⲉ ⲟⲩⲙⲟⲩ ⲛⲟⲩⲱⲧ ⲡⲉⲧⲛⲁⲧⲱⲙⲛⲧ ⲉⲣⲟⲟⲩ ⲙⲡⲉⲥⲛⲁⲩ ⲁⲩⲱ 
ⲧⲁⲣⲉⲧⲏ ⲛⲥⲛⲁⲛⲟⲩϩⲙ ⲁⲛ ⲙⲡⲇⲓⲕⲁⲓⲟⲥ ⲉⲃⲟⲗϩⲙ ⲡⲙⲟⲩ ⲉⲩⲡⲉⲧϣⲟⲩⲉⲓⲧ ⲅⲁⲣ 
ⲉⲧⲁⲥⲡⲟⲩⲇⲏ ϣⲱⲡⲉ ⲛⲁⲓ ⲉϩⲟⲩⲛ ⲉⲧⲥⲟⲫⲓⲁ. ⲁϣ ϩⲱ ⲧⲉ ⲧϭⲓ ⲛⲟⲩⲱϩⲙ ⲛⲧⲁϥ
ϫⲟⲟⲥ ⲟⲩⲃⲉ ⲡⲉⲓϣⲁϫⲉ ⲁⲛⲟⲕ ⲡⲉϫⲁϥ ⲁⲓⲣ ϩⲟⲩⲟ ϣⲁϫⲉ ϩⲙ ⲡⲁϩⲏⲧ ϫⲉ ⲡⲁ
ⲑⲏⲧ ⲉϥϣⲁϫⲉ ⲉⲃⲟⲗ ϩⲙ ⲡⲉϩⲟⲩⲟ ⲙⲡⲉϥϩⲏⲧ ⲁⲩⲱ ⲡⲉⲓⲕⲉ ⲟⲩⲡⲉⲧϣⲟⲩⲉⲓⲧ ⲡⲉ 
ϫⲉ ⲙⲛ ⲣ ⲡⲙⲉⲉⲩⲉ ϣⲟⲟⲡ ϣⲁ ⲉⲛⲉϩ ⲙⲡⲥⲟⲫⲟⲥ ⲙⲛ ⲡⲁⲑⲏⲧ ϥⲕⲁⲧⲏⲅⲟⲣⲉⲓ 
ⲅⲁⲣ ⲙⲡⲉⲓϣⲁϫⲉ ϫⲉ ⲟⲩϩⲟⲩⲟ ⲡⲉ ⲁⲩⲱ ⲙⲛ ⲁⲕⲁⲗⲗⲟⲩⲑⲓⲁ ⲛϩⲏⲧϥ ⲁⲩⲱ 
ϥⲙⲟⲩⲧⲉ ⲉⲣⲟϥ ϫⲉ ⲁⲑⲏⲧ ⲡⲁⲓ ⲉⲛϥϣⲟⲕϩ ⲁⲛ ⲁⲩⲱ ⲟⲩⲇⲉ ⲛϥⲛⲏⲩ <pb xml:id="ⲣ︦ⲍ︦"/> ⲁⲛ 
ⲉⲃⲟⲗϩⲛ ⲛⲧⲁⲙⲓⲟⲛ ⲛⲧⲥⲟⲫⲓⲁ ⲁⲗⲗⲁ ⲉϥⲟ ⲛⲑⲉ ⲛⲟⲩⲁⲕⲁⲑⲁⲣⲥⲓⲁ ⲛⲧⲉ ⲡϩⲏⲧ 
ⲉⲩⲛⲟⲩϫⲉ ⲙⲙⲟϥ ⲉⲃⲟⲗ ⲙⲡⲥⲙⲟⲧ ⲛⲟⲩⲡⲁϭⲥⲉ ⲡⲉⲓϫⲁϥ ⲅⲁⲣ ϫⲉ ⲡⲁⲑⲏⲧ ⲉϥ
ϣⲁϫⲉ ⲉⲃⲟⲗϩⲙ ⲡⲉϩⲟⲩⲟ ⲙⲡⲉϥϩⲏⲧ. ⲧϭⲓ ⲛⲭⲣⲱ ⲇⲉ ⲙⲡϣⲁϫⲉ ⲛⲧⲉⲓϩⲉ ⲟⲩ
 
ⲡⲉⲧϣⲟⲩⲉⲓⲧ ⲡⲉ ⲁⲩⲱ ⲙⲛ ⲗⲁⲁⲩ ⲛϩⲟⲩⲟ ϣⲟⲟⲡ ϩⲣⲁⲓ ⲛϩⲏⲧϥ ⲉⲣⲉ ⲧⲉⲥⲡⲟⲩⲇⲏ 
ⲅⲁⲣ ⲙⲡϣⲁϫⲉ ϣⲟⲟⲡ ⲁⲛ ⲉⲧⲃⲉ ϭⲉ ⲗⲁⲁⲩ ⲉⲓⲙⲏⲧⲉⲓ ⲉⲧⲣⲉⲛⲡⲉⲓⲑⲉ ⲙⲙⲟⲛ 
ⲉⲧⲙⲧⲣⲉⲛϭⲱϣⲧ ⲉⲛⲉⲧⲛⲛⲁⲩ ⲉⲣⲟⲟⲩ. ⲡⲉⲧⲟⲩⲱϩⲙ ⲟⲩⲃⲉ ⲛⲁⲓ ϥⲉⲓⲣⲉ ⲙⲡⲉϥ
ⲙⲓϣⲉ ⲉⲃⲟⲗϩⲛ ⲛⲉⲧⲛⲁⲩ ⲉⲣⲟⲟⲩ ⲕⲁⲓ ⲅⲁⲣ ⲡⲙⲟⲩ ⲟⲩⲗⲁⲁⲩ ⲡⲉ ϩⲛ ⲛⲉⲧⲛⲛ [..] 
[...] ⲉϥϫⲱ [.....] ⲟⲩ ϫⲉ ⲡ [.....] ⲡⲟⲛⲏⲣⲟ [.....] ⲡⲉⲧϣⲟⲟⲡ [....] ⲧⲁⲣⲉⲧⲏ 
ⲛ [...] ϣⲏϣ ⲁⲛ ⲙⲛ ⲛⲉⲩⲉⲣⲏⲩ ϩⲱⲥ ⲉⲡⲉⲧϣϣⲉ ⲡⲉ ⲕⲁⲧⲁ ⲡⲥⲱⲙⲁ ⲉⲧⲣⲉϥⲙⲟⲩ 
ⲙⲁⲩⲁⲁϥ ⲛϭⲓ ⲡⲡⲟⲛⲏⲣⲟⲥ ⲛϥⲧⲙϫⲛⲧ ⲡⲙⲟⲩ ⲇⲉ ⲛⲥⲱⲙⲁⲧⲓⲕⲟⲛ ⲛϭⲓ ⲡⲁⲅⲁ
ⲑⲟⲥ ⲉϥⲥⲟⲟⲩⲛ ⲁⲛ ϫⲉ ⲉⲥϣⲟⲟⲡ ϩⲛ ⲟⲩ ⲛϭⲓ ⲧⲙⲛⲧⲁⲧⲙⲟⲩ ⲛⲧⲁⲣⲉⲧⲏ ⲁⲩⲱ ⲁϣ 
ⲡⲉ ⲡⲙⲟⲩ ⲛⲛⲉⲧⲟⲛϩ ϩⲛ ⲧⲕⲁⲕⲓⲁ. ⲡⲣ ⲡⲙⲉⲉⲩⲉ ⲅⲁⲣ ⲙⲡⲥⲟⲫⲟⲥ ϥⲟⲛϩ ⲛϣⲁ 
ⲉⲛⲉϩ ⲁⲩⲱ ϥⲙⲏⲛ ⲉⲃⲟⲗ ⲙⲛ ⲡⲁⲓⲱⲛ ⲧⲏⲣϥ ⲁϥϫⲉⲛⲁ ⲙⲛ ⲡⲁⲑⲏⲧ ⲛϭⲓ ⲡⲉⲩ
ⲕⲉⲣ ⲡⲙⲉⲉⲩⲉ. ⲡⲉ ⲡⲣⲟⲫⲏⲧⲏⲥ ⲟⲛ ⲉϥϫⲱ ⲙⲙⲟⲥ ϫⲉ <pb xml:id="ⲣ︦ⲏ︦"/> [........] ⲉ <note note="uncertain">ⲉⲩⲩ</note> [..] 
[..] ⲩⲱⲛϩ [.....] ⲟⲩ ⲡⲁⲣⲁ [.....] ⲡⲁⲓ ⲅⲁⲣ [.....] ⲙⲁⲛⲉ ⲙⲙⲟϥ ϩⲙ ⲡϣⲁϫⲉ ϩⲛ 
ⲟⲩⲟⲩⲱⲛϩ ⲉⲃⲟⲗ ⲙⲛ ⲣ ⲡⲙⲉⲉⲩⲉ ϭⲉ ϣⲟⲟⲡ ⲙⲡⲥⲟⲫⲟⲥ ⲙⲛ ⲡⲁⲑⲏⲧ ϣⲁ ⲉⲛⲉϩ 
ⲁⲗⲗⲁ ⲡⲱⲛϩ ⲙⲉⲛ ⲙⲡⲥⲟⲫⲟⲥ ⲟⲩϣⲁ ⲉⲛⲉϩ ⲡⲉ ϩⲓⲧⲙ ⲡⲣ ⲡⲙⲉⲉⲩⲉ ⲡⲁⲑⲏⲧ 
 
ⲇⲉ ϣⲁϥϫⲡⲉ ⲛⲁϥ ⲛϭⲓ ⲟⲩⲉⲣ ⲡⲱⲃϣ.ϩⲛ ⲛⲉϩⲟⲟⲩ ⲅⲁⲣ ⲉⲧⲛⲏⲩ ϩⲱⲃ ⲛⲓⲙ 
ⲛⲧⲉ ⲡⲁⲑⲏⲧ ⲥⲉⲛⲁⲣ ⲡⲉⲩⲱⲃϣ ⲉⲩϫⲱ ⲙⲙⲟⲥ ⲛⲧⲉⲓϩⲉ ϩⲙ ⲡϣⲁϫⲉ ϫⲉ ⲕⲁⲧⲁ 
ⲑⲉ ϫⲉ ϩⲱⲃ ⲛⲓⲙ ⲏⲇⲏ ⲁⲩⲣ ⲡⲉⲩⲱⲃϣ ϩⲛ ⲛⲉϩⲟⲟⲩ ⲛⲧⲁⲩⲉⲓⲛⲉ. ⲉϣϫⲉ ⲡⲥⲟ
ⲫⲟⲥ ⲇⲉ ⲉϥⲟⲛϩ ϩⲛ ⲧⲥⲟⲫⲓⲁ ⲡⲁⲑⲏⲧ ⲇⲉ ⲁϥⲧⲁⲕⲟ ϩⲙ ⲡⲙⲟⲩ ⲙⲡⲣ ⲛⲱⲃϣ 
ⲛⲁϣ ⲛϩⲉ ⲕϫⲱ ⲙⲙⲟⲥ ⲡⲉϫⲁϥ ϫⲉ ⲡⲥⲟⲫⲟⲥ ⲛⲁⲙⲟⲩ ⲙⲛ ⲡⲁⲑⲏⲧ ⲉⲧⲃⲉ ⲡⲁⲓ 
ϥϯ ⲧⲕⲁ [.........] ⲛⲉⲛⲧⲁ [....] ⲱⲛ ⲛⲁϥ ⲏ ⲛⲉⲛⲧⲁϥⲥⲡⲟⲩⲇⲁⲍⲉ ⲉⲣⲟⲟⲩ ϩⲙ 
ⲡⲉϥⲱⲛϩ ⲁⲩⲱ ϥϣⲓⲡⲉ ⲁⲩⲱ ϥϫⲱ ⲙⲙⲟⲥ ϫⲉ ϥⲙⲟⲥⲧⲉ ⲛϩⲱⲃ ⲛⲓⲙ ⲛⲧⲁϥϯ 
ⲙⲡⲉϥϩⲏⲧ ⲉⲣⲟⲟⲩ ϩⲙ ⲡⲉϥⲱⲛϩ ⲉϥⲉⲓⲛⲉ ⲛⲟⲩⲁ ⲉⲁϥⲧⲥⲓⲟϥ ⲉⲃⲟⲗϩⲛ ⲟⲩⲉⲃⲓⲱ 
ⲉⲩⲛ ⲟⲩⲡⲁϩⲣⲉ ⲉϥⲧⲁⲕⲏⲩ ⲛϩⲏⲧϥ ϩⲛ ⲟⲩⲙⲛⲧⲗⲁ ⲙⲁϩⲧ ⲙⲛⲛⲥⲱⲥ ⲛⲧⲉ 
ⲧⲙⲛⲧⲁⲧⲙⲁϩⲧⲉ ⲡⲱⲱⲛⲉ ϩⲣⲁⲓ ⲛϩⲏⲧϥ ⲉⲩⲭⲏⲙⲟⲥ ⲙⲡⲟⲛⲏⲣⲟⲥ ⲛϥⲁⲓⲥⲑⲁⲛⲉ 
ⲉⲡⲡⲁϩⲣⲉ ⲉⲧⲙⲟϫⲧ ⲙⲛ ⲡⲉⲃⲓⲱ <pb xml:id="ⲣ︦ⲑ︦"/> ϩⲟⲧⲁⲛ ⲉϥϣⲁⲛⲕⲁ ⲃⲟⲗ ⲙⲙⲟⲟⲩ ⲙⲛ 
ⲛⲉⲩⲉⲣⲏⲩ ⲁⲩⲱ ⲉⲧⲃⲉ ⲡⲁⲓ ⲉϥⲙⲟⲥⲧⲉ ⲙⲡⲉⲃⲓⲱ ϩⲓⲧⲙ ⲡⲣ ⲡⲙⲉⲉⲩⲉ ⲙⲡϩⲓⲥⲉ 
ⲛⲧⲁϥϣⲟⲡϥ ϫⲉ ⲛⲧⲉⲣⲉϥⲧⲥⲓⲟϥ ⲙⲙⲟϥ ⲛⲧⲁ ⲡⲉϥⲥⲧⲟⲙⲁⲭⲟⲥ ⲁⲛⲁⲧⲣⲉⲡⲉ 
 
ϩⲓⲧⲙ ⲡⲡⲁϩⲣⲉ ⲉⲧϩⲓⲱⲱϥ. ⲉⲧⲃⲉ ⲡⲉⲓϩⲱⲃ ⲡⲉⲛⲧⲁϥⲧⲥⲓⲟϥ ϩⲙ ⲡⲡⲁϩⲣⲉ ϩⲛ 
ⲛⲉϩⲃⲏⲩⲉ ⲛⲧⲉⲧⲣⲩⲫⲏ ϩⲣⲁⲓ ϩⲛ ⲛⲕⲁ ⲃⲟⲗ ⲛⲧⲉⲝⲟⲙⲟⲗⲟⲅⲏⲥⲓⲥ ⲛⲑⲉ ⲙⲡ
ⲧⲱϣ ⲛⲟⲩⲇⲏⲗⲏⲧⲏⲣⲓⲟⲛ ⲉϥϫⲓ ⲃⲟⲧⲉ ⲁⲩⲱ ⲉϥⲥⲓⲭⲁⲛⲉ ⲉⲡϣⲓⲡⲉ ⲛⲛⲉⲛⲧⲁϥⲁⲁⲩ 
ϥϫⲓ ϣⲕⲁⲕ ⲉⲃⲟⲗ ϫⲉ ⲁϥⲙⲉⲥⲧⲉ ⲡⲱⲛϩ ⲉⲧⲙⲙⲁⲩ ⲉϥϫⲱ ⲙⲙⲟⲥ ⲛⲧⲉⲓϩⲉ ϩⲙ 
ⲡϣⲁϫⲉ ϫⲉ ⲁⲓⲙⲉⲥⲧⲉ ⲡⲁⲱⲛϩ ⲧⲏⲣϥ ϫⲉ ⲟⲩⲡⲟⲛⲏⲣⲟⲛ ⲉϩⲣⲁⲓ ⲉϫⲱⲓ ⲡⲉ ⲡⲧⲁ
ⲙⲓⲟ ⲛⲧⲁϥϣⲱⲡⲉ ϩⲁⲣⲟϥ ⲙⲡⲣⲏ ⲛⲧⲁⲓϣⲱⲡⲉ ⲅⲁⲣ ⲁⲛ ⲡⲉϫⲁϥ ⲙⲡⲟⲛⲏⲣⲟⲥ 
ⲛⲕⲉⲟⲩⲁ ⲁⲗⲗⲁ ⲛⲁⲓ ⲙⲙⲓⲛ ⲙⲙⲟⲓ ⲡⲉ ⲛⲧⲁⲓⲧⲁⲙⲓⲟϥ ϩⲁⲣⲟϥ ⲙⲡⲣⲏ ⲙⲡⲉ 
ⲗⲁⲁⲩ ⲅⲁⲣ ϩⲛ ⲛⲉⲛⲧⲁⲩϣⲱⲡⲉ ⲁϩⲉ ⲣⲁⲧϥ ⲟⲩϭⲓ ⲛⲡⲱⲱⲛⲉ ⲡⲉ ϩⲱⲃ ⲛⲓⲙ 
ⲉϯⲉⲓⲣⲉ ⲙⲙⲟⲟⲩ ⲙⲛ ⲟⲩϩⲟⲣⲙⲏ ⲙⲡⲣⲟϩⲁⲓⲣⲉⲥⲓⲥ ϩⲱⲃ ⲅⲁⲣ ⲛⲓⲙ ϩⲉⲛ ⲡⲉⲧ
ϣⲟⲩⲉⲓⲧ ⲙⲛ ⲛⲉ ⲟⲩⲟⲩⲱϣ ⲙⲡⲛ︦ⲁ︦. ϥϫⲱ ⲇⲉ ⲙⲙⲟⲥ ⲟⲛ ⲕⲁⲧⲁ ⲡⲉⲥⲙⲟⲧ ϫⲉ 
 
ⲟⲩϣⲟⲩⲙⲉⲥⲧⲱⲥ ⲧⲉ ⲧⲉⲥⲡⲟⲩⲇⲏ ⲙⲡⲉⲓⲕⲟⲥⲙⲟⲥ ϫⲉ ⲉⲣⲉ ⲡⲣⲱⲙⲉ ϣⲡ ϩⲓⲥⲉ ⲛⲁϥ 
ⲁⲛ ⲁⲗⲗⲁ ⲉϥϩⲟⲥⲉ ⲙⲡⲉⲧⲛⲏⲩ ⲙⲛⲛⲥⲱϥ <pb xml:id="ⲣ︦ⲓ︦"/> ⲡⲉⲧϥⲉⲓⲣⲉ ⲙⲙⲟϥ ϩⲣⲁⲓ 
ϩⲙ ⲡⲉⲓⲱⲛϩ ϩⲉⲛ ⲁⲡⲟⲑⲩⲕⲏ ϩⲉⲛ ⲗⲓⲙⲏⲛ ϩⲉⲛ ⲏⲓ ⲉⲛⲁϣⲉ ⲥⲟⲩⲛⲧⲟⲩ ϩⲉⲛ 
ⲡⲣⲟⲡⲩⲗⲁⲓⲟⲛ ϩⲉⲛ ⲡⲩⲣⲅⲟⲥ ϩⲉⲛ ⲧⲟⲩⲱⲧ ⲉⲩⲁϩⲉ ⲣⲁⲧⲟⲩ ϩⲉⲛ ϩⲃⲏⲩⲉ ⲙⲙⲛⲧ
ⲧⲉⲭⲛⲓⲧⲏⲥ ⲙⲡⲕⲁϩ ϩⲉⲛ ⲙⲁ ⲛϣⲏⲛ ⲙⲙⲓⲛⲉ ⲛⲓⲙ ⲡⲥⲁ ⲛϩⲉⲛ ⲗⲓⲙⲱⲛ ϩⲉⲛ 
ⲙⲁ ⲛⲉⲗⲟⲟⲗⲉ ⲉⲩⲟⲩⲉⲥⲧⲱⲛ ⲙⲡⲉⲥⲙⲟⲧ ⲛϩⲉⲛ ⲡⲉⲗⲁⲅⲟⲥ ⲙⲛ ϩⲱⲃ ⲛⲓⲙ ⲛⲧⲉⲓ
ⲙⲓⲛⲉ. ϥϩⲟⲥⲉ ⲙⲉⲛ ⲛⲑⲉ ⲉϥϩⲟⲥⲉ ⲙⲡⲉⲧⲣⲟⲟⲩⲧ ϣⲁϥⲙⲉⲧⲉⲭⲉ ⲇⲉ ⲛϭⲓ ⲡⲉⲧ
ⲛⲏⲩ ⲙⲛⲛⲥⲱϥ. ⲉⲣⲉ ⲡϩⲱⲃ ⲟⲩⲟⲛϩ ⲉⲃⲟⲗ ⲁⲛ ϫⲉ ⲉϥⲛⲁⲭⲣⲱ ⲁⲛ ⲛⲧⲙⲛⲧ
ⲣⲙⲙⲁⲟ ϩⲱⲥ ϩⲩⲗⲏ ⲛⲧⲕⲁⲕⲓⲁ. ⲙⲡⲁ ⲣⲱⲙⲉ ⲅⲁⲣ ⲛⲓⲙ ⲁⲛ ⲡⲉ ⲉⲧⲣⲉϥⲕⲱ 
ⲛⲧⲉϥⲁⲓⲥⲑⲏⲥⲓⲥ ⲉⲧⲣⲉⲥϫⲱⲛⲧ ⲛⲛⲉⲓϩⲃⲏⲩⲉ ⲛⲧⲉⲓⲙⲓⲛⲉ ⲉⲧⲃⲉ ⲧⲗⲟⲓϭⲉ ⲛⲟⲩⲥⲟⲟⲩⲛ 
ⲡⲁⲓ ⲁⲛⲟⲕ ⲛⲧⲁⲓⲁⲁϥ ϩⲓⲧⲛ ⲟⲩⲥⲟⲫⲓⲁ ⲉⲁⲓⲕⲁ ϩⲣⲁⲥ ⲛⲑⲟⲣⲙⲏ ⲛⲧⲉⲫⲩⲥⲓⲥ 
ⲕⲁⲧⲁ ⲟⲩⲉⲝⲟⲩⲥⲓⲁ ⲉⲧⲣⲉⲥⲥⲕⲓⲣⲧⲁ ⲛⲟⲩⲕⲟⲩⲓ ϩⲛ ⲛⲉⲥⲟⲩⲱϣ ⲙⲡⲉⲥⲙⲟⲧ ⲛⲟⲩ
ⲙⲁⲥ ⲛϩⲧⲟ ⲁⲩⲱ ⲟⲛ ⲁⲓⲥⲟⲕⲥ ⲛⲥⲁ ⲡⲁϩⲟⲩ ϩⲓⲧⲛ ⲡⲉⲭⲁⲗⲓⲛⲟⲥ ⲛⲛⲁⲗⲟⲕⲓⲥⲙⲟⲥ 
ⲁⲩⲱ ⲁⲓⲧⲣⲉϥϣⲱⲡⲉ ϩⲁ ⲧⲉⲝⲟⲩⲥⲓⲁ ⲙⲡⲁⲛⲟⲩⲧⲉ. ⲛⲓⲙ ⲡⲉⲧⲥⲟⲟⲩⲛ ⲡⲉϫⲁϥ 
 
ϫⲉⲛⲉ ⲡⲉⲧⲙⲙⲁⲩ ϩⲱⲱϥ ⲡⲉⲧⲛⲁⲉⲓ ⲙⲛⲛⲥⲱϥ ϥⲛⲁⲣ ϫⲟⲉⲓⲥ ⲉⲧⲁⲡⲟⲗⲁⲩⲥⲓⲥ 
ϩⲛ <pb xml:id="ⲣ︦ⲓ︦ⲁ︦"/> [.......] ⲟⲩⲧⲉ [........] ⲭⲏ [.......] ⲇⲓⲟⲛ [.....] ⲡϫⲟⲉⲓⲥ [......] 
 <note note="uncertain">ⲉⲛⲇ</note>ⲁⲩ [.....] ⲡⲉϫⲁϥ ϫⲉ [.....] ϣⲟⲩⲉⲓⲧ [.....] ⲉⲧϣⲟⲩⲉⲓⲧ [.....] ⲟⲟⲡ ⲡⲉϫⲁϥ 
[....] ⲡⲉⲕⲕⲗⲏⲥⲓⲁⲥⲧⲏⲥ ϩⲱⲃ ⲛⲓⲙ [...] ⲡⲉⲧϣⲟⲩⲉⲓⲧ ⲡⲉ. ⲡⲉⲧϣⲟⲩⲉⲓⲧ ⲡⲉ ϩⲱⲃ 
ⲛⲓⲙ ⲉⲧⲉ ⲙⲛⲧϥ ⲧⲁϫⲣⲟ ⲙⲙⲁⲩ ⲡⲁⲓ ⲉϥϣⲟⲟⲡ ⲙⲙⲁⲧⲉ ϩⲣⲁⲓ ϩⲛ ⲧϭⲓ 
ⲛϣⲁϫⲉ ϩⲱⲃ ⲇⲉ ⲛⲓⲙ ⲉⲧϣⲟⲟⲡ ⲉϣⲁϥϫⲓ ϩⲩⲡⲟⲥⲧⲁⲥⲓⲥ ⲁⲛ ϩⲓ ⲃⲟⲗ ϩⲓⲧⲛ 
ⲧⲥⲩⲙⲁⲥⲓⲁ ⲛⲟⲩⲣⲁⲛ ⲁⲗⲗⲁ ⲟⲩϩⲣⲟⲟⲩ ⲛⲉⲡⲣⲁ ⲁⲩⲱ ⲉϥϣⲟⲩⲉⲓⲧ ⲉⲩⲉⲓⲛⲉ 
ⲙⲙⲟϥ ⲉⲃⲟⲗϩⲓⲧⲛ ⲟⲩⲥⲭⲏⲙⲁ ⲛⲗⲁⲝⲓⲥ ϩⲓ ⲥⲩⲗⲗⲁⲃⲏ ⲉϥⲣⲱϩⲧ ⲙⲡⲙⲁⲁϫⲉ 
ϩⲛ ⲟⲩⲙⲛⲧⲉⲡⲣⲁ ⲉϥⲥⲏⲙⲁⲛⲉ ⲁⲛ ⲛⲗⲁⲁⲩ ⲛⲁⲓ ⲉϣⲁⲣⲉ ⲛⲉⲧⲥⲱⲃⲉ ϯ ⲣⲁⲛ 
ⲉⲣⲟⲟⲩ ϫⲉ ⲛⲉⲧⲉ ⲛⲥⲉⲥⲏⲙⲁⲛⲉ ⲁⲛ ⲛⲗⲁⲁⲩ ⲟⲩϩⲱⲃ ⲡⲉ ⲡⲁⲓ ⲛⲧⲉ ⲧⲙⲛⲧϣⲟⲩ
ⲉⲓⲧ. ⲟⲩⲛ ⲕⲉⲙⲛⲧⲡⲉⲧϣⲟⲩⲉⲓⲧ ⲇⲉ ϣⲟⲟⲡ ⲉⲧⲉ ⲧⲙⲛⲧⲁⲧϣⲁⲩ ⲇⲉ ⲛⲛⲉϩⲃⲏⲩⲉ 
ⲉⲧⲉ ϣⲁⲛⲥⲡⲟⲩⲇⲁⲍⲉ ⲉⲁⲁⲩ ⲙⲡⲛⲁⲩ ⲉⲧⲉ ϣⲁⲩⲉⲓ ⲉϫⲛ ⲟⲩⲧⲉⲗⲟⲥ ⲛⲉⲡⲣⲁ ⲛⲑⲉ 
ⲛϩⲉⲛ ⲟⲓⲕⲟⲇⲟⲙⲏ ⲛⲧⲉ ϩⲉⲛ ϣⲏⲣⲉ ϣⲏⲙ ⲉⲩϫⲓ ϩⲣⲁⲩ ϩⲛ ⲟⲩϣⲱ ⲏ ϩⲟⲓⲛⲉ 
ⲉⲩⲛⲉϫ ⲥⲟⲧⲉ ⲉϩⲉⲛ ⲥⲓⲟⲩ ⲏ ϩⲟⲓⲛⲉ ⲉⲩⲡⲏⲧ ⲛⲥⲁ ϩⲉⲛ ⲧⲏⲩ ⲏ ⲟⲩⲁ ⲉϥⲡⲏⲧ ⲛⲥⲁ 
 
ⲑⲁⲓⲃⲉⲥ ⲙⲡⲉϥⲥⲱⲙⲁ ϩⲟⲧⲁⲛ <pb xml:id="ⲣ︦ⲓ︦ⲃ︦"/> ϩⲉ ⲡⲉⲕϩⲏⲧ ⲉⲃⲟⲗ ⲛⲛⲉϩⲃⲏⲩⲉ ⲛⲁⲓⲥⲑⲏ
ⲧⲟⲛ ⲛϥⲡⲓⲑⲉ ⲙⲙⲟⲕ ⲉⲧⲣⲉⲕⲕⲱ ⲛⲥⲱⲕ ⲛϩⲱⲃ ⲛⲓⲙ ⲛⲛⲟϭ ⲁⲩⲱ ⲉϥⲧⲁⲓⲏⲩ 
ϩⲛ ⲛⲉⲧϣⲟⲟⲡ ⲛⲅϥⲓⲁⲧⲕ ⲉϩⲣⲁⲓ ϩⲛ ⲧⲉⲕⲯⲩⲭⲏ ⲉⲛⲉϩⲃⲏⲩⲉ ⲉⲧⲉ ⲙⲉⲩⲉϣⲧⲁ
ϩⲟⲟⲩ ϩⲓⲧⲛ ⲧⲁⲓⲥⲑⲏⲥⲓⲥ ⲛⲅϣⲱⲡⲉ ⲉⲕⲉⲡⲉⲓⲑⲩⲙⲉⲓ ⲉⲛⲁⲓ ⲛⲁⲓ ⲉⲧⲉ ⲙⲉⲩⲉϣⲧⲁ
ϩⲟⲟⲩ ϩⲓⲧⲛ ⲧⲁⲓⲥⲑⲏⲥⲓⲥ. ⲧⲁⲭⲁ ⲇⲉ ⲉⲣⲉ ⲧⲉⲡⲉⲓⲅⲣⲁⲫⲏ ⲙⲡⲉⲓϫⲱⲱⲙⲉ ϭⲱϣⲧ 
ⲉⲡⲁⲣⲭⲏⲅⲟⲥ ⲛⲧⲉⲕⲗⲏⲥⲓⲁ ⲡⲉⲕⲗⲏⲥⲓⲁⲥⲧⲏⲥ ⲅⲁⲣ ⲛⲁⲙⲉ ⲡⲉⲧⲥⲱⲟⲩϩ ⲉϩⲟⲩⲛ 
ⲛⲛⲉⲧϫⲟⲟⲣ ⲉⲃⲟⲗ ⲉⲩⲥⲟⲟⲩϩⲥ ⲙⲛ ⲟⲩⲙⲁ ⲛⲟⲩⲱⲧ ⲁⲩⲱ ⲉⲧⲉⲓⲛⲉ ⲉⲩⲉⲕⲗⲏⲥⲓⲁ 
ⲛⲟⲩⲱⲧ ⲛⲛⲉⲧⲥⲟⲣⲙ ϩⲣⲁⲓ ϩⲛ ϩⲁϩ ⲛⲥⲙⲟⲧ ϩⲛ ⲛⲁⲡⲁⲧⲏ ⲉⲧⲛⲁϣⲱ [......] 
ⲡⲉ ⲛ [.....] ⲡϣⲏ [......] ⲡⲉⲛⲧⲁ [.....] ⲏⲗ ϫⲟⲟ [.....] ⲛⲧⲟⲕ ⲡⲉ [.....] ⲙⲡ
ⲛⲟⲩ [.......] ⲡⲉ ⲡⲣⲣⲟ ⲙ [.......] ⲉϣϫⲉ ⲛϣ [......] ⲛⲁⲓ ⲉⲡⲣⲣⲟ [......] 
ⲛⲧⲟϥ ⲇⲉ ⲡⲉ ⲡϣ [..] ⲣⲉ ⲙⲡⲛⲟⲩⲧⲉ ⲕ [....] ⲑⲉ ⲉⲧϥϫⲱ ⲙⲙⲟⲥ ⲛϭⲓ ⲡⲉⲩⲁⲅ
ⲅⲉⲗⲓⲟⲛ ⲁⲣⲁ ⲛⲧⲟϥ ⲡⲉ ⲡⲉⲕⲗⲏⲥⲓⲁⲥⲧⲏⲥ . ⲧⲁⲭⲁ ⲇⲉ ⲛⲧⲛⲙ ⲡⲃⲟⲗ ⲁⲛ 
ⲙⲡⲉⲧ [...] ϣⲉ ⲉⲛⲥⲱⲕ ⲉϩⲟⲩⲛ ⲉⲩⲙⲉⲉⲩⲉ ⲛⲧⲉⲓⲙⲓⲛⲉ ⲛⲛⲉⲧⲉⲣⲉ ⲧⲉⲓⲉⲡⲓⲅⲣⲁⲫⲏ 
 
ⲥⲏⲙⲁⲛⲉ ⲙⲙⲟⲟⲩ ϫⲉⲕⲁⲥ ⲉⲛⲉⲉⲓⲙⲉ ϫⲉ ⲉⲣⲉ ⲛⲉⲓϣⲁϫⲉ ⲛⲏⲩ ⲉϫⲙ ⲡⲉⲛⲧⲁϥ
ⲧⲁϫⲣⲟ ⲛⲁϥ ⲛⲧⲉⲕⲕⲗⲏⲥⲓⲁ ϩⲓⲧⲙ ⲡⲉⲩⲁⲅⲅⲉⲗⲓⲟⲛ. ⲡⲉϫⲁϥ ϫⲉ ⲛⲁⲓ ⲛⲉ ⲛϣⲁϫⲉ 
ⲙⲡⲉⲕⲕⲗⲏⲥⲓⲁⲥⲧⲏⲥ ⲡϣⲏⲣⲉ ⲛⲇⲁⲩⲉⲓⲇ. ⲧⲁⲓ ⲇⲉ ⲑⲉ ⲉⲧⲉⲣⲉ <pb xml:id="ⲣ︦ⲓ︦ⲅ︦"/> ⲡⲉϫⲁϥ 
ⲟⲩⲡⲉⲧϣⲟⲩⲉⲓⲧ ⲡⲉ ⲁⲩⲱ ⲟⲩⲛⲟϭ ⲙⲡⲟⲛⲏⲣⲓⲁ ⲧⲉ. ⲛⲁϣ ⲅⲁⲣ ⲛϩⲉ ⲛⲟⲩⲛⲟϭ 
ⲙⲡⲟⲛⲏⲣⲓⲁ ⲁⲛ ⲧⲉ ⲙⲡⲛⲁⲩ ⲉⲧϥⲥⲟⲟⲩⲛ ⲛⲧⲉⲥⲡⲟⲩⲇⲏ ⲉⲧⲉⲣⲉ ⲡⲣⲱⲙⲉ ⲉⲓⲣⲉ 
ⲙⲙⲟⲥ ⲙⲡⲕⲱⲧⲉ ⲙⲡϩⲓⲥⲉ. ⲡⲁⲓ ⲅⲁⲣ ⲡⲉⲧϥϫⲱ ⲙⲙⲟϥ ϫⲉ ϥⲥⲟⲟⲩⲛ ϩⲙ 
ⲡϩⲓⲥⲉ ⲧⲏⲣϥ ⲙⲡⲣⲱⲙⲉ ⲁⲩⲱ ϩⲙ ⲡⲟⲩⲱϣ ⲙⲡⲉϥϩⲏⲧ ⲡⲁⲓ ⲉⲧϥϩⲟⲥⲉ ⲛϩⲏⲧϥ 
ϩⲁⲣⲟϥ ⲙⲡⲉⲡ . ⲟⲩ ϭⲉ ⲡⲉⲧϥⲥⲟⲟⲩⲛ ⲙⲙⲟϥ ϫⲉ ⲛⲉϥϩⲟⲟⲩ ⲧⲏⲣⲟⲩ ϩⲉⲛ 
ⲧⲕⲁⲥ ⲛⲉ ϩⲓ ϭⲱⲛⲧ ϩⲓ ⲡⲉⲣⲓⲥⲡⲁⲥⲙⲟⲥ ⲁⲩⲱ ϩⲛ ⲧⲕⲉⲟⲩϣⲏ ⲙⲉⲣⲉ ⲡⲉϥϩⲏⲧ 
ϩⲓⲛⲏⲃ ϩⲛ ⲟⲩⲙⲉ ⲅⲁⲣ ⲛⲉⲛⲧⲁⲩϯ ⲡⲥⲣϥⲉ ⲛⲧⲉⲩⲯⲩⲭⲏ ⲉⲡⲉⲓⲡⲉⲣⲓⲥⲡⲁⲥⲙⲟⲥ 
ⲡⲉⲩⲱⲛϩ ⲙⲉⲛ ϥⲙⲉϩ ⲛϯ ⲧⲕⲁⲥ. ⲉⲣⲉ ⲧⲉⲡⲉⲓⲑⲩⲙⲓⲁ ⲙⲡⲉⲩϩⲟⲩⲟ ϣⲟⲟⲡ ⲛⲁⲩ 
ⲛⲑⲉ ⲛⲛⲉⲓϫⲟⲟⲕⲉϥ ⲉⲩⲕⲱⲛⲥ ⲛⲧⲉⲩⲯⲩⲭⲏ ⲥϯ ⲛⲁⲁⲕⲉ ⲇⲉ ⲛϭⲓ ⲧⲉⲩⲥⲡⲟⲩⲇⲏ 
ⲙⲙⲛⲧⲙⲁⲓ ⲧⲟ ⲛϩⲟⲩⲟ ⲛⲥⲉⲟⲩⲛⲟϥ ⲁⲛ ⲛⲧⲉⲓϩⲉ ⲉϫⲛ ⲛⲉⲧϣⲟⲟⲡ ⲛⲁⲩ ⲛⲑⲉ 
ⲉⲧⲟⲩⲙⲟⲕϩ ⲛϩⲏⲧ ⲉϫⲛ ⲛⲉⲧⲟⲩϣⲁⲁⲧ ⲙⲙⲟⲟⲩ. ⲛⲁⲓ ⲉⲧϥⲡⲏϣ ⲉϫⲱⲟⲩ ⲛϭⲓ 
 
ⲡϩⲓⲥⲉ ⲛⲧⲉⲩϣⲏ ⲙⲛ ⲡⲉϩⲟⲟⲩ ϩⲓ ⲧⲟⲟⲧⲟⲩ ⲙⲡⲉⲥⲛⲁⲩ ⲉϥⲉⲛⲉⲣⲅⲉⲓ ϩⲛ ⲟⲩ
ϣⲏϣ ⲉϥϫⲟ ⲙⲉⲛ ⲉⲃⲟⲗ ⲙⲡⲉϩⲟⲟⲩ ϩⲛ ⲟⲩϩⲓⲥⲉ ⲉⲣⲉ ⲧⲉⲩϣⲏ ⲇⲉ ⲛⲟⲩϫ 
ⲉⲃⲟⲗ ⲙⲡϩⲓⲛⲏⲃ ⲛⲛⲃⲁⲗ ⲑⲉⲗⲡⲓⲥ ⲅⲁⲣ ⲙⲡϩⲏⲩ ϣⲁⲥⲛⲟⲩϫ ⲉⲃⲟⲗ ⲙⲡϩⲓⲛⲏⲃ 
ⲡⲉⲧϭⲱϣⲧ ϭⲣ ⲉⲛⲁⲓ ⲛⲁϣ ⲛϩⲉ ϥⲛⲁϯ ⲯⲩⲫⲟⲥ ⲁⲛ ϩⲁ ⲧⲉⲓⲥⲡⲟⲩⲇⲏ ⲛⲧⲉⲓ
ⲙⲓⲛⲉ ϫⲉ ⲟⲩⲡⲉⲧϣⲟⲩⲉⲓⲧ ⲧⲉ. ⲉⲧⲃⲉ ⲡⲁⲓ ϣⲁϥⲟⲩⲱϩ ⲉϫⲛ ⲛⲉⲛⲧⲁϥϫⲟⲟⲩ ϫⲉ 
ⲡⲉⲓⲕⲉ ⲟⲩⲡⲉⲧϣⲟⲩⲉⲓⲧ ⲡⲉ. ⲡⲁⲗⲓⲛ ⲟⲛ ϣⲁϥⲟⲩⲱϩ ⲉϫⲛ ⲕⲉϣⲁϫⲉ ⲉϥⲉⲓⲛⲉ ⲙ
<pb xml:id="ⲣ︦ⲓ︦ⲇ︦"/>ⲙⲟϥ ⲉⲧⲙⲏⲧⲉ ϩⲱⲥ ⲉⲣⲉ ⲟⲩⲁ ⲟⲩⲱϩⲙ ⲟⲩⲃⲏϥ ⲡⲁⲓ ⲇⲉ ⲡⲉ ⲡϣⲁϫⲉ 
ⲉϣϫⲉ ⲡⲉⲧϩⲓ ⲃⲟⲗ ⲙⲙⲟⲛ ⲱ ⲡⲣⲉϥϯⲥⲃⲱ ⲕⲱⲡ ⲙⲙⲟϥ ϫⲉ ⲟⲩⲡⲉⲧϣⲟⲩⲉⲓⲧ 
ⲡⲉ ⲛⲁϣ ⲛϩⲉ ⲛⲟⲩϩⲱⲃ ⲁⲛ ⲉϥϩⲟⲟⲩ ⲡⲉ ⲉⲧⲣⲉⲕϭⲛ ⲁⲣⲓⲕⲉ ⲉⲧⲉⲧⲣⲟⲫⲏ ⲉⲧⲛ
ⲟⲩⲱⲙ ⲙⲙⲟⲥ ϫⲉ ⲟⲩⲡⲉⲧϣⲟⲩⲉⲓⲧ ⲡⲉ. ⲁⲗⲗⲁ ⲙⲏ ⲡⲟⲉⲓⲕ ⲙⲛ ⲡⲙⲟⲟⲩ ϣⲟⲩ
ϣⲱⲡⲉ ϩⲣⲁⲓ ⲛϩⲏⲧⲛ. ⲁⲣⲁ ⲡⲁⲓ ⲛⲧⲉⲓⲙⲓⲛⲉ ⲛⲟⲩϣⲟⲩⲧⲥⲧⲟϥ ⲉⲃⲟⲗ ⲁⲛ ⲡⲉ 
ⲁⲗⲗⲁ ⲟⲩⲭⲁⲣⲓⲥ ⲛⲧⲉ ⲡⲛⲟⲩⲧⲉ ⲧⲉ ⲧⲁⲓ. ⲡⲁⲓ ⲡⲉ ⲡϣⲁϫⲉ ϩⲱⲥ ⲉϥϯ ⲟⲩⲃⲏϥ 
 
ⲧⲗⲉⲝⲓⲥ ⲅⲉ ⲉⲥⲕⲏ ⲉϩⲣⲁⲓ ⲛⲧⲉⲓϩⲉ ⲙⲛ ϩⲟⲩⲟ ϣⲟⲟⲡ ⲙⲡⲣⲱⲙⲉ ⲛⲥⲁ ⲡⲉⲧϥⲛⲁ
ⲟⲩⲟⲙϥ ⲛϥⲥⲟⲟϥ ⲛϥⲧⲥⲁⲃⲉ ⲧⲉϥⲯⲩⲭⲏ ⲉⲣⲟϥ ⲛⲁⲅⲁⲑⲟⲛ ϩⲙ ⲡⲉϥϩⲓⲥⲉ ⲁⲩⲱ 
ⲡⲉⲓⲕⲉ ⲁⲓⲛⲁⲩ ⲉⲣⲟϥ ϫⲉ ⲟⲩⲉⲃⲟⲗϩⲛ ⲧϭⲓϫ ⲙⲡⲛⲟⲩⲧⲉ ⲡⲉ ϫⲉ ⲛⲓⲙ ⲡⲉⲧⲛⲁⲟⲩ
ⲱⲙ ⲁⲩⲱ ⲛϥⲥⲱ ⲁϫⲛⲧϥ. ⲛⲁⲓ ⲛⲉⲧϥϫⲱ ⲙⲙⲟⲥ ⲉϥⲟⲩⲱϩⲙ ⲟⲩⲃⲉ ⲡⲣⲉϥϯ 
ⲥⲃⲱ ⲛϭⲓ ⲡⲥⲏⲛⲏⲅⲟⲣⲟⲥ ⲙⲧⲙⲛⲧⲗⲁ ⲙⲁϩⲧ. ⲟⲩ ϭⲉ ⲡⲉⲧϥϫⲱ ⲙⲙⲟϥ ⲉⲧⲃⲉ 
ⲛⲁⲓ ⲛϭⲓ ⲡⲥⲁϩ ⲛⲧⲥⲟⲫⲓⲁ. ⲡⲉϫⲁϥ ϫⲉ ⲡⲣⲱⲙⲉ ⲛⲁⲅⲁⲑⲟⲥ ⲧⲉⲡⲣⲟⲥⲑⲩⲕⲏ 
ⲇⲉ ⲙⲡⲁⲅⲁⲑⲟⲥ ⲥϯ ⲛⲟⲩⲡⲱⲣϫ ⲙⲡϣⲁϫⲉ ϩⲱⲥⲧⲉ ⲉⲧⲣⲉϥⲟⲩⲱⲛϩ ⲉⲣⲟⲛ ⲛϭⲓ 
ⲡⲉⲧϯ ⲟⲩⲃⲉ ⲡⲁⲅⲁⲑⲟⲛ. ⲡⲣⲱⲙⲉ ϭⲉ ⲡⲉⲧⲟ ⲁⲛ ⲛⲥⲙⲟⲧ ⲛⲧⲃⲛⲏ ⲉⲧⲥⲣⲟⲃⲧ 
ⲛϩⲏⲧϥ ⲙⲙⲁⲧⲉ ⲡⲁⲓ ⲉⲣⲉ ⲟⲩϣⲟⲩⲱⲃⲉ ϣⲟⲟⲡ ⲛⲁϥ ⲉⲡⲙⲁ ⲛϩⲉⲛ ⲗⲟⲅⲓⲥⲙⲟⲥ 
ⲁⲗⲗⲁ ⲡⲁⲅⲁⲑⲟⲥ ⲡⲉⲧⲟⲛϩ ⲕⲁⲧⲁ ⲑⲓⲕⲱⲛ ⲙⲡⲁⲅⲁⲑⲟⲥ ⲙⲁⲩⲁⲁϥ ⲛⲧⲁ 
ⲡⲛⲟⲩⲧⲉ ⲧⲱϣ ⲛⲁϥ ⲁⲛ ⲛⲧⲉⲓⲧⲣⲟⲫⲏ ⲛ<pb xml:id="ⲣ︦ⲓ︦ⲉ︦"/>ⲧⲉⲓⲙⲓⲛⲉ ⲧⲁⲓ ⲉⲧⲥⲟⲩⲱⲙ 
ⲉⲃⲟⲗⲛϩⲏⲧⲥ ⲛϭⲓ ⲧⲉⲫⲩⲥⲓⲥ ⲛⲛⲧⲃⲛⲟⲟⲩⲉ ⲁⲗⲗⲁ ⲛⲧⲁϥϯ ⲛⲁϥ ⲉⲡⲙⲁ ⲛⲟⲩ
ⲧⲣⲟⲫⲏ ⲛⲟⲩⲥⲟⲫⲓⲁ ⲙⲛ ⲟⲩⲥⲟⲟⲩⲛ ⲙⲛ ⲟⲩⲟⲩⲛⲟϥ ⲛⲁϣ ⲅⲁⲣ ⲛϩⲉ ⲉⲣⲉ ⲟⲩⲁ 
ⲛⲁⲁⲩⲝⲁⲛⲉ ⲛⲧⲙⲛⲧⲁⲅⲁⲑⲟⲥ ϩⲓⲧⲛ ⲛⲉⲧⲣⲩⲫⲏ ⲛⲥⲱⲙⲁⲧⲓⲕⲟⲛ ⲉⲣⲉ ⲡⲣⲱⲙⲉ 
 
ⲛⲁⲱⲛϩ ⲁⲛ ⲉⲟⲉⲓⲕ ⲙⲙⲁⲧⲉ ⲡⲁⲓ ⲡⲉ ⲡϣⲁϫⲉ ⲙⲡⲣⲱⲙⲉ. ⲉϣⲁⲩⲥⲁⲛϣ ⲧⲁⲣⲉⲧⲏ 
ⲁⲛ ϩⲓⲧⲛ ⲟⲩⲟⲉⲓⲕ ⲉϣⲁⲣⲉ ⲧϭⲟⲙ ⲁⲛ ⲛⲧⲉⲯⲩⲭⲏ ϣⲱⲡⲉ ⲉⲥⲧⲏⲕ ⲁⲩⲱ ⲉⲥⲕⲓⲱⲟⲩ 
ϩⲓⲧⲛ ϩⲉⲛ ⲁϥ. ⲡⲃⲓⲟⲥ ⲉϥϫⲟⲥⲉ ⲉϣⲁϥⲱⲛϩ ⲁⲩⲱ ⲉϣⲁϥϫⲁⲁⲧⲉ ϩⲓⲧⲛ ϩⲉⲛ ⲕⲉ
ϩⲃⲏⲩⲉ ⲧⲉⲧⲣⲟⲫⲏ ⲙⲡⲁⲅⲁⲑⲟⲛ ⲧⲉ ⲧⲙⲛⲧϣⲁⲩ ⲡⲟⲉⲓⲕ ⲡⲉ ⲧⲥⲟⲫⲓⲁ ⲛϭⲓ ⲛⲟⲩ
ⲱⲙ ⲛⲉ ⲧⲇⲓⲕⲁⲓⲟⲥⲩⲛⲏ ⲡⲥⲱ ⲧⲉ ⲧⲙⲛⲧⲁⲅⲁⲑⲟⲥ. ⲑⲩⲇⲟⲛⲏ ⲛⲑⲉ ⲁⲛ ⲧⲉ ⲛⲧⲁ 
ⲡⲥⲱⲙⲁ ⲉϣⲁⲛⲣⲁⲕⲧⲛ ⲛⲥⲁ ⲡⲉⲛⲟⲩⲱϣ ⲁⲗⲗⲁ ⲉⲧⲁⲓ ⲧⲉ ⲡⲉⲥⲣⲁⲛ ⲙⲛ ⲡⲉⲥϩⲱⲃ 
ⲡⲉ ⲡⲟⲩⲛⲟϥ. ⲉⲧⲃⲉ ⲡⲁⲓ ⲅⲁⲣ ϩⲣⲁⲓ ϩⲙ ⲡⲉⲓⲣⲁⲛ ⲛⲧⲁϥⲙⲟⲩⲧⲉ ⲉⲧⲇⲓⲕⲁⲓⲟⲥⲩⲛⲏ 
ⲛⲧⲇⲓⲁⲑⲉⲥⲓⲥ ⲉⲧⲉ ϣⲁⲥϣⲱⲡⲉ ⲉϩⲟⲩⲛ ⲉⲡⲁⲅⲁⲑⲟⲛ ϫⲉ ⲉⲃⲟⲗϩⲙ ⲡⲟⲩⲛⲟϥ 
ⲉϣⲁⲣⲉ ⲧⲉⲓⲕⲁⲧⲁⲥⲧⲁⲥⲓⲥ ⲛⲧⲉⲓⲙⲓⲛⲉ ϣⲱⲡⲉ ϩⲙ ⲡϩⲏⲧ ϣϣⲉ ϭⲉ ⲟⲛ ⲙⲡⲉⲓⲙⲁ 
ⲧⲉⲛⲟⲩ ⲉⲧⲣⲉⲛⲉⲓⲙⲉ ⲉⲛⲉⲛⲧⲁⲛⲥⲟⲧⲙⲟⲩ ⲛⲧⲟⲟⲧϥ ⲙⲡⲁⲡⲟⲥⲧⲟⲗⲟⲥ ϫⲉ ⲧⲙⲛⲧ
ⲉⲣⲟ ⲁⲛ ⲙⲡⲛⲟⲩⲧⲉ ⲡⲉ ⲟⲩⲱⲙ ϩⲓ ⲥⲱ ⲁⲗⲗⲁ ⲟⲩⲇⲓⲕⲁⲓⲟⲥⲩⲛⲏ ⲧⲉ ⲙⲛ 
ⲟⲩⲙⲛⲧⲁⲡⲁⲑⲟⲥ ⲙⲛ ⲟⲩⲙⲛⲧⲙⲁⲕⲁⲣⲓⲟⲥ. ⲛⲉⲧⲟⲩⲥⲡⲟⲩⲇⲁⲍⲉ ⲇⲉ ⲉⲣⲟⲟⲩ ⲛϭⲓ 
ⲛ<pb xml:id="ⲣⲓ︦︦ϝ︦"/>ⲣⲱⲙⲉ ⲉⲧⲃⲉ ⲧⲁⲡⲟⲗⲁⲩⲥⲓⲥ ⲙⲡⲥⲱⲙⲁ ⲧⲉⲥⲡⲟⲩⲇⲏ ⲧⲉ ⲛⲧⲉ ϩⲉⲛ 
ⲣⲱⲙⲉ ⲛⲣⲉϥⲣ ⲛⲟⲃⲉ ⲙⲛ ⲟⲩⲡⲉⲣⲓⲥⲡⲁⲥⲙⲟⲥ ⲙⲯⲩⲭⲏ ⲉⲩⲥⲱⲕ ⲙⲙⲟⲥ ⲉⲃⲟⲗ
 
ϩⲛ ⲛⲁ ⲧⲡⲉ ⲉⲛⲁ ⲡⲕⲁϩ ⲧⲁⲓ ⲉϣⲁⲥϫⲟ ⲉⲃⲟⲗ ⲙⲡⲇⲓⲁⲥⲧⲏⲙⲁ ⲧⲏⲣϥ ⲙⲡⲉⲥ
ⲱⲛϩ ⲉⲥⲟⲩⲱϩ ⲉⲡⲉⲥⲏⲧ ⲁⲩⲱ ⲉⲥⲥⲱⲟⲩϩ ⲉϩⲟⲩⲛ. ⲡⲉⲧⲕⲣⲓⲛⲉ ϭⲉ ⲙⲡⲁⲓ ϫⲉ 
ⲟⲩⲁⲅⲁⲑⲟⲛ ⲡⲉ ⲙⲡⲙⲧⲟ ⲉⲃⲟⲗ ⲙⲡⲛⲟⲩⲧⲉ ϥⲟ ⲛⲁⲧⲥⲟⲟⲩⲛ ϫⲉ ⲉϥⲉⲓⲣⲉ ⲙⲡ
ⲡⲉⲧϣⲟⲩⲉⲓⲧ ⲛⲁⲅⲁⲑⲟⲛ ⲛⲁⲓ ⲛⲧⲁⲓϫⲟⲟⲩ ϩⲁⲣⲟⲓ ⲙⲁⲩⲁⲁⲧ ⲛϣⲁϫⲉ ⲇⲉ ⲛⲧⲉ
ⲅⲣⲁⲫⲏ ⲥⲫⲣⲁⲅⲓⲍⲉ ⲙⲡⲁϣⲁϫⲉ ϥϫⲱ ⲅⲁⲣ ⲙⲙⲟⲥ ϫⲉ ⲡⲣⲉϥⲣ ⲛⲟⲃⲉ ϩⲱⲱϥ 
ⲁϥϯ ⲛⲁϥ ⲛⲟⲩⲡⲉⲣⲓⲥⲡⲁⲥⲙⲟⲥ ⲉⲧⲣⲉϥⲟⲩⲱϩ ⲉⲧⲟⲟⲧϥ ⲁⲩⲱ ⲛϥⲥⲱⲟⲩϩ ⲉϩⲟⲩⲛ 
ⲉⲧⲣⲉϥϯ ⲙⲡⲁⲅⲁⲑⲟⲥ ⲙⲡⲙⲧⲟ ⲉⲃⲟⲗ ⲙⲡⲛⲟⲩⲧⲉ ϫⲉ ⲡⲉⲓⲕⲉ ⲟⲩⲡⲉⲧϣⲟⲩⲉⲓⲧ 
ⲡⲉ ⲙⲛ ⲟⲩⲟⲩⲱϣ ⲙⲡⲛ︦ⲁ︦. ⲛⲉⲛⲧⲁⲛⲉⲓⲙⲉ ϭⲉ ⲉⲣⲟⲟⲩ ϩⲓⲧⲛ ⲛⲉⲛⲧⲁⲩⲟⲩⲟϣⲟⲩ 
ⲉⲣⲟⲛ ⲧⲉⲛⲟⲩ ϩⲛ ⲧϭⲓ ⲛⲙⲟⲩϣⲧ ⲙⲡⲉⲑⲟⲟⲩ ⲙⲛ ⲡⲡⲉⲧⲛⲁⲛⲟⲩϥ ⲉϥⲉϣⲱⲡⲉ 
ⲛⲁⲛ ⲛⲃⲟⲏⲑⲓⲁ ⲉⲧⲣⲉⲛⲡⲱⲧ ⲙⲉⲛ ⲉⲃⲟⲗ ⲛⲛⲉϩⲃⲏⲩⲉ ⲉⲑⲟⲟⲩ ⲉⲛⲉⲫⲟⲇⲓⲟⲛ ⲇⲉ 
ⲛϩⲟⲩⲟ ϩⲛ ϩⲱⲃ ⲛⲓⲙ ⲉⲧⲛⲁⲛⲟⲩϥ ϩⲙ ⲡⲉⲭ︦ⲥ︦ ⲓ︦ⲥ︦ ⲡⲉⲛϫⲟⲉⲓⲥ ⲡⲁⲓ ⲡⲉⲟⲟⲩ ⲛⲁϥ 
ϣⲁ ⲉⲛⲉϩ ⲛⲉⲛⲉϩ ϩⲁⲙⲏⲛ.

<pb xml:id="ⲣ︦ⲓ︦ⲍ︦"/> ⲧⲙⲉϩ ⲥⲟ ⲛϩⲟⲙⲉⲗⲓⲁ 

ⲟⲩⲟⲩⲟⲉⲓϣ ⲡⲉ ⲛϩⲱⲃ ⲛⲓⲙ ⲁⲩⲱ ⲟⲩⲥⲏⲩ ⲡⲉ ⲛϩⲱⲃ ⲛⲓⲙ ⲉⲧϩⲁⲣⲟϥ ⲙⲡⲣⲏ 
 
ⲧⲁⲓ ⲧⲉ ⲧⲁⲣⲭⲏ ⲛⲛϣⲁϫⲉ ⲉⲧⲕⲏ ⲛⲁⲛ ⲉϩⲣⲁⲓ ⲉⲧⲣⲉⲛⲑⲉⲱⲣⲉⲓ ⲙⲙⲟⲟⲩ. ⲛⲟⲩ
ⲕⲟⲩⲓ ⲇⲉ ⲁⲛ ⲡⲉ ⲡϩⲓⲥⲉ ⲛⲧϭⲓ ⲛⲙⲟⲩϣⲧ ⲙⲡϣⲁϫⲉ ⲁⲩⲱ ⲡϩⲏⲩ ⲡⲉ ⲉⲃⲟⲗϩⲙ 
ⲡϩⲓⲥⲉ ⲛϥⲥⲟⲃⲕ ⲁⲛ ⲉⲡϩⲓⲥⲉ ⲧⲁⲭⲁ ⲅⲁⲣ ⲉϥⲛⲁⲟⲩⲱⲛϩ ⲛⲁⲛ ⲉⲃⲟⲗ ⲙⲡⲉⲓ
ⲙⲉⲣⲟⲥ ⲡⲁⲓ ⲛϭⲓ ⲡⲥⲕⲟⲡⲟⲥ ⲛⲛⲉⲛⲧⲁⲛϣⲣⲡ ⲑⲉⲱⲣⲉⲓ ⲙⲙⲟⲟⲩ ϩⲛ ⲧⲁⲣⲭⲏ 
ⲙⲡϫⲱⲱⲙⲉ ⲕⲁⲧⲁ ⲑⲉ ⲉⲧⲉⲣⲉ ⲡϣⲁϩⲉ ⲛⲁⲧⲁⲙⲟⲛ. ϩⲓ ⲑⲏ ϩⲓⲧⲛ ⲧⲁⲕⲟⲗⲗⲟⲩ
ⲑⲓⲁ ⲁϥϭⲛ ⲁⲣⲓⲕⲉ ϩⲛ ⲛϣⲟⲣⲡ ⲛϣⲁϫⲉ ⲉϩⲱⲃ ⲛⲓⲙ ϩⲱⲥ ⲡⲉⲧϣⲟⲩⲉⲓⲧ ⲛⲁⲓ 
ⲉⲧⲟⲩⲥⲡⲟⲩⲇⲁⲍⲉ ⲉⲣⲟⲟⲩ ϩⲙ ⲡⲃⲓⲟⲥ ⲛⲛⲣⲱⲙⲉ ⲉⲧⲃⲉ ⲟⲩϩⲏⲩ ⲁⲛ ⲙⲯⲩⲭⲏ 
ⲁϥⲧⲁⲙⲟⲛ ⲉⲡⲁⲅⲁⲑⲟⲛ ⲡⲁⲓ ⲉⲧϣϣⲉ ⲉⲣⲟⲛ ⲉⲧⲣⲉⲛϭⲱϣⲧ ⲉⲣⲟϥ ϩⲓⲧⲛ ⲛⲃⲁⲗ 
ⲉⲧϣⲟⲟⲡ ϩⲣⲁⲓ ϩⲛ ⲧⲁⲡⲉ ⲛⲉⲧⲧⲁϫⲣⲏⲩ ⲇⲉ ⲉϫⲛ ⲧⲁⲡⲟⲗⲁⲩⲥⲓⲥ ⲛⲥⲱⲙⲁⲧⲓⲕⲏ 
ⲁϥⲧⲁϩⲟ ⲉⲣⲁⲧⲥ ⲟⲩⲃⲏⲩ ⲛⲧⲉⲧⲣⲩⲫⲏ ⲛⲧⲥⲟⲫⲓⲁ. ⲉⲛϣⲁⲁⲧ ⲙⲡⲁⲓ ⲙⲙⲁⲧⲉ 
ⲉⲧⲣⲉⲛⲉⲓⲙⲉ ϫⲉ ⲉⲛⲁⲱⲛϩ ⲛⲁϣ ⲛϩⲉ ϩⲛ ⲧⲁⲣⲉⲧⲏ ⲉⲁⲛϫⲓ ϩⲓⲧⲙ ⲡϣⲁϫⲉ ⲛⲑⲉ 
ⲛⲟⲩⲧⲉⲭⲛⲏ ⲙⲛ ⲟⲩⲉⲫⲟⲇⲓⲟⲛ ⲉϩⲟⲩⲛ ⲉⲧⲕⲁⲧⲟⲣⲑⲱⲥⲓⲥ. ⲛⲁⲓ ϭⲉ ⲛⲉ ⲛⲉⲧⲉⲥ
ⲉⲣⲏⲧ ⲙⲙⲟⲟⲩ ⲛⲁⲛ ⲛϣⲟⲣⲡ ⲛϭⲓ ⲧⲉⲝⲉⲧⲁⲥⲓⲥ ⲉⲧⲕⲏ ⲉϩⲣⲁⲓ ⲛⲛϣⲁϫⲉ ⲛⲁⲓ 
 
ⲛⲧⲁϥϫⲟⲟⲥ ⲛϩⲏⲧⲟⲩ ϩⲛ ⲟⲩϣⲱⲱⲧ ⲉⲃⲟⲗ ϫⲉ ⲟⲩⲟⲉⲓϣ ⲡⲉ ⲛϩⲱⲃ ⲛⲓⲙ 
ⲁⲩⲱ ⲟⲩⲥⲏⲩ ⲡⲉ ⲛϩⲱⲃ <pb xml:id="ⲣ︦ⲓ︦ⲏ︦"/> ⲛⲓⲙ ϩⲁⲣⲟⲥ ⲛⲧⲡⲉ. ⲉⲣϣⲁⲛ ⲟⲩⲁ ϯ ϩⲧⲏϥ 
ⲉⲡϣⲓⲕ ⲛⲡϣⲁϫⲉ ϥⲛⲁϭⲓⲛⲉ ⲛⲟⲩⲛⲟϭ ⲙⲫⲓⲗⲟⲥⲟⲫⲓⲁ ϩⲣⲁⲓ ϩⲛ ⲛⲉⲓϣⲁϫⲉ 
ⲉⲥⲉⲓⲛⲉ ⲙⲙⲟⲛ ⲉϩⲣⲁⲓ ⲉϫⲛ ⲟⲩⲑⲉⲱⲣⲓⲁ ⲁⲩⲱ ⲉⲥϯ ⲉⲧⲟⲟⲧⲛ ⲛⲛⲉⲧⲣ ⲛⲟϥⲣⲉ.
ⲁⲩⲱ ϫⲉⲕⲁⲥ ⲉⲣⲉ ⲟⲩϩⲓⲏ ϣⲱⲡⲉ ⲛⲁⲛ ⲉⲧⲉⲑⲉⲱⲣⲓⲁ ⲙⲡⲉϩⲣⲏⲧⲟⲛ ⲧⲛϫⲱ ⲙⲡ
ϣⲁϫⲉ ϩⲓⲧⲛ ϩⲉⲛ ⲕⲟⲩⲓ ⲛⲧⲉⲓϩⲉ. ⲛⲉϩⲃⲏⲩⲉ ⲉⲧϣⲟⲟⲡ ⲟⲩⲛ ⲟⲩⲙⲉⲣⲟⲥ ⲙⲉⲛ ⲛϩⲩ
ⲗⲓⲕⲟⲛ ϩⲓ ⲁⲓⲥⲑⲏⲧⲟⲛ ⲟⲩⲛ ⲟⲩⲙⲉⲣⲟⲥ ⲇⲉ ⲛⲁϩⲩⲗⲟⲛ ϩⲓ ⲛⲟⲏⲧⲟⲛ. ⲡⲁⲓ ⲡⲙⲉ
ⲣⲟⲥ ⲙⲉⲛ ⲛⲁⲥⲱⲙⲁⲧⲟⲛ ϥϫⲟⲥⲉ ⲁⲩⲱ ⲛⲛⲉⲕⲉϣⲧⲁϩⲟϥ ϩⲓⲧⲛ ⲧⲁⲓⲥⲑⲏⲥⲓⲥ ⲡⲁⲓ 
ⲉⲧⲛⲛⲁⲥⲟⲩⲱⲛϥ ⲙⲡⲛⲁⲩ ⲉⲧⲛⲛⲁⲕⲁⲁⲛ ⲕⲁϩⲏⲩ ⲛⲛⲁⲓⲥⲑⲏⲥⲓⲥ ⲧⲉⲫⲩⲥⲓⲥ ⲇⲉ 
ⲛϩⲩⲗⲓⲕⲏ ⲉⲩⲧⲁϩⲟ ⲙⲙⲟⲥ ϩⲓⲧⲛ ⲧⲁⲓⲥⲑⲏⲥⲓⲥ ⲙⲛ ϣϭⲟⲙ ⲙⲙⲟⲥ ⲉⲧⲣⲉⲥϫⲓⲟⲟⲣ 
ⲛⲧⲡⲉ ⲛⲥⲣ ϩⲓ ⲧⲡⲉ ⲛⲛⲉϩⲃⲏⲩⲉ ⲉⲧⲛⲛⲁⲩ ⲉⲣⲟⲟⲩ. ⲉⲧⲃⲉ ⲡⲁⲓ ⲉⲣⲉ ⲡϣⲁϫⲉ 
ϯ ⲥⲃⲱ ⲛⲁⲛ ϫⲉⲕⲁⲥ ⲉⲛⲁⲱⲛϩ ϩⲣⲁⲓ ϩⲙ ⲡⲁⲓ ⲁϫⲛ ϣⲱϥⲧ. ⲡⲉⲓⲃⲓⲟⲥ ⲡⲁⲓ ⲟⲩ
 
ϩⲩⲗⲓⲕⲟⲥ ⲡⲉ ⲡⲉⲓⲱⲛϩ ⲟⲩⲥⲁⲣⲕⲓⲕⲟⲛ ⲡⲉ ⲧⲉⲑⲉⲱⲣⲓⲁ ⲇⲉ ⲙⲡⲉⲧⲛⲁⲛⲟⲩϥ ϣⲁⲩⲣ 
ⲕⲁⲕⲉ ⲉⲣⲟⲥ ϩⲓⲧⲛ ⲛⲉϩⲃⲏⲩⲉ ⲛⲁⲓⲥⲑⲏⲧⲟⲛ. ⲧ︦ⲛⲣ ⲭⲣⲓⲁ ϭⲉ ⲛⲟⲩϭⲓ ⲛⲛⲟⲓ ⲉⲧⲣⲉⲛ
ⲕⲣⲓⲛⲉ ⲙⲡⲡⲉⲧⲛⲁⲛⲟⲩϥ ϫⲉⲕⲁⲥ ⲕⲁⲧⲁ ⲑⲉ ⲛϩⲉⲛ ⲟⲓⲕⲟⲇⲟⲙⲏ ⲉⲣⲉ ⲟⲩⲙⲁϩⲉ ⲏ 
ⲕⲉⲥⲟⲧⲃⲉϥ ⲧⲣⲉϥⲥⲟⲟⲩⲧⲛ ⲛϭⲓ ⲡⲉⲧⲉⲓⲣⲉ ⲙⲙⲟϥ. ⲡⲁⲓ ⲇⲉ ⲡⲉⲧϥⲧⲁⲙⲟ ⲙⲙⲟⲛ 
ⲉⲣⲟϥ ⲛϭⲓ ⲡϣⲁϫⲉ <pb xml:id="ⲣ︦ⲓ︦ⲑ︦"/> ⲡⲁⲓ ϩⲓⲧⲟⲟⲧϥ ⲉⲣⲉ ⲡⲱⲛϩ ⲛⲁϣⲱⲡⲉ ⲉϥⲥⲟⲩⲧⲱⲛ 
ϥϫⲱ ⲅⲁⲣ ⲙⲙⲟⲥ ϫⲉ ϩⲣⲁⲓ ϩⲙ ⲡⲃⲓⲟⲥ ⲟⲩⲛ ⲕⲣⲓⲧⲏⲣⲓⲟⲛ ⲥⲛⲁⲩ ϣⲟⲟⲡ ⲛⲧⲉ 
ⲡⲉⲧⲛⲁⲛⲟⲩϥ ϩⲛ ϩⲱⲃ ⲛⲓⲙ ⲉⲧⲛⲥⲡⲟⲩⲇⲁⲍⲉ ⲉⲣⲟⲟⲩ ϩⲙ ⲡⲉⲓⲃⲓⲟⲥ ⲉⲧⲉ ⲡϣⲓ ⲉⲧⲣ 
ϣⲁⲩ ⲡⲉ ⲙⲛ ⲟⲩⲟⲉⲓϣ ⲉⲧⲧⲏϣ. ⲁⲩⲱ ⲡⲁⲓ ⲧⲉⲛⲟⲩ ⲡⲉⲧϥⲇⲟⲕⲓⲙⲁⲍⲉ ⲙⲙⲟϥ 
ⲉϥϫⲱ ⲙⲙⲟⲥ ϫⲉ ⲟⲩⲟⲓϣ ⲡⲉ ⲛϩⲱⲃ ⲛⲓⲙ ⲁⲩⲱ ⲟⲩⲥⲏⲩ ⲡⲉ ⲛϩⲱⲃ ⲛⲓⲙ 
ϩⲁⲣⲟⲥ ⲛⲧⲡⲉ. ⲙⲁⲣⲉⲛⲛⲟⲓ ⲇⲉ ⲙⲡⲉⲭⲣⲟⲛⲟⲥ ⲉⲡⲙⲁ ⲛⲟⲩϣⲓ ⲉⲃⲟⲗϫⲉ ⲡⲉ
ⲭⲣⲟⲛⲟⲥ ⲥⲏⲕ ⲙⲛ ϩⲱⲃ ⲛⲓⲙ ⲉⲧϣⲟⲟⲡ. ⲛⲁⲓ ϭⲉ ⲧⲉⲛⲟⲩ ⲛⲉⲕⲣⲓⲧⲏⲣⲓⲟⲛ ⲙⲡ
ⲡⲉⲧⲛⲁⲛⲟⲩϥ. ⲉⲓ ⲙⲉⲛ ⲥⲉⲧⲟⲟⲙⲉ ⲉⲡⲧⲏⲣϥ ⲛⲛⲁϩⲣⲛ ⲡⲧⲁϩⲟ ⲉⲣⲁⲧϥ ⲛⲁⲣⲉⲧⲏ 
 
ⲛⲓⲙ ⲛϯⲛⲁϣⲱⲱⲧ ⲉⲃⲟⲗ ⲁⲛ ϣⲁⲛⲧⲉ ⲡϣⲁϫⲉ ⲟⲩⲉⲛϩ ⲡϩⲱⲃ ⲉⲃⲟⲗ ϩⲓ ⲑⲏ. 
ϩⲟⲧⲉⲓ ⲇⲉ ϫⲉ ⲡⲉϩⲟⲩⲟ ⲙⲡⲉⲛⲱⲛϩ ⲉⲧⲧⲏϣ ⲛⲁⲛ ⲉϣⲁⲩⲕⲁⲧⲟⲣⲑⲟⲩ ⲙⲙⲟϥ 
ϩⲓⲧⲛ ⲧⲉⲓⲡⲁⲣⲁⲧⲏⲣⲏⲥⲓⲥ ⲛⲧⲉⲓⲙⲓⲛⲉ ⲟⲩⲟⲛ ⲛⲓⲙ ⲥⲟⲟⲩⲛ ⲙⲡⲁⲓ. ⲛⲓⲙ ⲅⲁⲣ ⲡⲉⲧⲉ 
ⲛϥⲥⲟⲟⲩⲛ ⲁⲛ ϫⲉ ⲧⲁⲣⲁⲧⲏ ⲟⲩϣⲓ ⲧⲉ ⲉⲩϣⲓ ⲙⲙⲟϥ ϩⲛ ⲧⲙⲏⲧⲉ ⲛⲛⲉϩⲃⲏⲩⲉ 
ⲉⲧϩⲓⲧⲟⲩⲱⲱⲥ ⲛⲥⲛⲁϣⲱⲡⲉ ⲅⲁⲣ ⲁⲛ ⲉⲥϭⲟϫⲃ ⲗⲁⲁⲩ ⲉⲃⲟⲗϩⲙ ⲡϣⲓ ⲉⲧⲧⲏϣ 
ⲛⲁⲥ ⲏ ⲛⲧⲟϥ ⲉⲥⲟ ⲛϩⲟⲩⲟ ⲛⲑⲉ ⲅⲁⲣ ϩⲛ ⲧⲙⲛⲧϫⲱⲱⲣⲉ ⲡϭⲱϫⲃ ⲟⲩⲙⲛⲧϭⲁⲃ 
ϩⲏⲧ ⲧⲉ ⲡⲉϩⲟⲩⲟ ⲟⲩⲙⲛⲧⲛⲁϣⲧ ϩⲏⲧ ⲧⲉ. ⲉⲧⲃⲉ ⲡⲁⲓ ϩⲟⲓⲛⲉ ⲛⲧⲉ ⲧⲥⲟⲫⲓⲁ ⲉⲧϩⲓ 
ⲃⲟⲗ ⲉⲁⲩϩⲱϥⲧ ⲛⲛⲛⲟ<pb xml:id="ⲣ︦ⲕ︦"/>ⲏⲙⲁ ⲛⲧⲉ ⲧⲅⲣⲁⲫⲏ ⲁⲩⲡⲱϣ ⲙⲡⲉⲧⲥⲏⲙⲁⲛⲉ 
ⲙⲙⲟϥ ⲛϭⲓ ⲡⲉⲓϩⲣⲏⲧⲟⲛ ⲡⲁⲓ ⲁ ⲟⲩⲁ ⲕⲱⲗⲩ ⲙⲡϭⲱϫⲃ ϩⲛ ⲛⲉϥϣⲁϫⲉ ⲁⲩⲱ 
ⲡⲕⲉⲟⲩⲁ ⲁϥⲕⲱⲗⲩ ⲙⲡϩⲟⲩⲟ ⲁ ⲟⲩⲁ ⲅⲁⲣ ϣⲱⲱⲧ ⲉⲃⲟⲗ ϫⲉ ⲛⲁⲛⲟⲩ ⲡϣⲓ ⲉⲧ
ⲧⲏϣ ⲁⲩⲱ ⲁ ⲕⲉⲟⲩⲁ ⲥⲙⲛ ⲛⲟⲙⲟⲥ ⲉⲧⲙⲡⲱⲧ ⲧⲱⲛⲟⲩ ⲛⲥⲁ ⲑⲏ ⲉⲧⲉ ⲡⲁⲓ ⲡⲉ 
ϫⲉ ⲙⲡⲣⲣ ⲗⲁⲁⲩ ⲛϩⲱⲃ ⲕⲁⲧⲁ ⲟⲩⲙⲛⲧϫⲁⲥⲓ ϩⲏⲧ. ⲡϩⲱⲃ ⲇⲉ ⲟⲩⲟⲛϩ ⲉⲃⲟⲗ
 
ϩⲓⲧⲟⲟⲧⲟⲩ ⲙⲡⲉⲥⲛⲁⲩ ϫⲉ ⲟⲩⲁⲣⲓⲕⲉ ⲛⲁⲛ ⲡⲉ ⲉⲧⲙⲧⲣⲉⲛⲡⲱϩ ⲉⲡϣⲓ ⲛⲧⲙⲛⲧ
ⲧⲉⲗⲓⲟⲥ ⲛⲧⲁⲣⲉⲧⲏ ⲁⲩⲱ ⲟⲛ ⲟⲩⲁⲣⲓⲕⲉ ⲡⲉ ⲉⲛϣⲁⲛⲣ ϩⲟⲩⲟ ⲉⲡϣⲓ ⲛⲧⲁⲩⲧⲟϣϥ 
ⲛⲁⲛ ⲁⲗⲗⲁ ⲡⲉⲓϣⲁϫⲉ ⲛⲟⲩⲱⲧ ⲡⲉⲧϣⲟⲟⲡ ⲛⲁⲛ ⲟⲛ ⲉⲧⲣⲉⲛϫⲟⲟϥ ⲉⲧⲃⲉ ⲧⲉⲩ
ⲕⲁⲓⲣⲓⲁ ϫⲉ ⲟⲩ ⲛⲟⲩⲁⲅⲁⲑⲟⲛ ⲁⲛ ⲡⲉ ⲏ ⲉⲧⲣⲉⲛⲣ ϣⲟⲣⲡ ⲉⲧⲉⲩⲕⲁⲓⲣⲓⲁ ⲏ ⲛⲧⲟϥ 
ⲛⲧⲛⲣ ϩⲁⲉ. ⲟⲩ ⲡⲉ ⲛⲧⲁϥϯ ϩⲏⲩ ⲙⲙⲟϥ ⲛϭⲓ ⲡⲟⲩⲟⲉⲓⲏ ϩⲙ ⲡⲧⲣⲉϥⲱϩⲥ 
ⲛϩⲉⲛ ϩⲙⲥ ⲙⲡⲁⲧⲟⲩϫⲁⲁⲧⲉ ϩⲙ ⲡⲉⲩⲥⲏⲩ ⲏ ⲛⲧⲟϥ ⲉⲛϣⲁⲛⲁⲙⲉⲗⲉⲓ ϩⲙ 
ⲡⲕⲁⲓⲣⲟⲥ ⲙⲡⲱϩⲥ ϣⲁⲛⲧⲉ ⲡⲉϩⲟⲩⲟ ⲥⲣⲟϥⲣⲃ ⲉⲡⲉⲥⲏⲧ ⲉϫⲛ ⲧⲥⲃ ⲣⲟⲟⲩⲉ. ⲧⲉ
ⲥⲡⲟⲩⲇⲏ ⲅⲁⲣ ⲛⲁⲧⲟⲩⲟⲉⲓϣ ϣⲁⲥϣⲱⲡⲉ ⲛⲁϥ ⲛⲁⲧϣⲁⲩ ⲕⲁⲧⲁ ⲡⲙⲉⲣⲟⲥ ⲥⲛⲁⲩ 
ⲉⲣⲉ ⲡⲉⲟⲩⲟⲉⲓϣ ⲙⲡⲱϩⲥ ⲡⲁⲣⲁ ⲡⲥⲏⲩ ϥⲓ ⲛⲧⲟⲟⲧϥ ⲛⲧⲛⲟϥⲣⲉ ⲕⲁⲧⲁ ϩⲱⲃ 
ⲛⲓⲙ. ⲡⲉⲛⲧⲁϥϫⲟⲟϥ ⲇⲉ ⲉⲧⲃⲉ ⲧⲙⲛⲧⲟⲩⲟⲉⲓⲏ ⲟⲩⲛ ϣϭⲟⲙ ⲉⲧⲣⲉⲛⲛⲟⲓ ⲙⲙⲟϥ 
ⲉϫⲛ ϩⲱⲃ ⲛⲓⲙ ⲧⲙⲛⲧⲛⲉⲉϥ ⲅⲁⲣ ⲉⲥϣⲟⲟⲡ ⲛⲧⲉⲓϩⲉ ⲛⲟⲩⲱⲧ ⲉⲓⲧⲉ ⲉⲣϣⲁⲛ ⲟⲩⲁ 
 
ⲣ ϣⲟⲣⲡ ⲏ ⲛⲧⲟϥ ⲛϥⲣ ϩⲁⲉ ⲉⲡⲉⲟⲩⲟⲉⲓϣ. ⲟⲩ ⲡⲉⲧⲉ<pb xml:id="ⲣ︦ⲕ︦ⲁ︦"/>ⲣⲉ ⲟⲩⲁ ⲛⲁ
ϫⲟⲟϥ ⲉⲧⲃⲉ ⲧⲙⲛⲧⲥⲁⲉⲓⲛ ⲛⲑⲉ ⲉⲧϥⲉⲃⲗⲁⲡⲧⲉⲓ ⲙⲙⲟⲥ ⲛϭⲓ ⲡⲉϩⲟⲩⲟ ⲏ ⲛⲧⲟϥ 
ⲡϭⲱϫⲃ ⲙⲡⲕⲁⲓⲣⲟⲥ ⲙⲛ ⲡϣⲓ ⲉⲧⲧⲟⲟⲙⲉ ⲉⲡⲧⲁⲗϭⲟ. ⲁⲗⲗⲁ ⲛⲁⲓ ⲙⲉⲛ ϣϣⲉ 
ⲉⲣⲟⲛ ⲉⲧⲣⲉⲛⲥⲁⲁⲧⲟⲩ ⲉⲣⲉ ⲡϣⲁϫⲉ ⲉⲧⲛⲏⲩ ⲙⲛⲛⲥⲁ ⲛⲁⲓ ⲛⲁⲟⲩⲱⲛϩ ⲉⲃⲟⲗ 
ϩⲓⲧⲛ ϩⲉⲛ ϩⲩⲡⲟⲇⲓⲅⲙⲁ ϩⲣⲁⲓ ϩⲛ ⲧⲉⲥⲙⲏ ⲙⲡⲉⲕⲕⲗⲏⲥⲓⲁⲥⲧⲏⲥ ⲉⲡⲉϩⲟⲩⲟ. 
ⲁⲗⲗⲁ ⲡⲉⲛⲧⲁⲛϫⲉ ⲛⲁⲓ ⲉⲧⲃⲏⲏⲧϥ ⲡⲉ ⲡⲁⲓ ϫⲉ ⲛⲟⲩⲁⲅⲁⲑⲟⲛ ⲁⲛ ⲡⲉ ⲧⲙⲛⲧ
ⲁⲧϣⲓ ⲟⲩⲇⲉ ⲧⲙⲛⲧⲁⲧⲟⲩⲟⲉⲓϣ ⲁⲗⲗⲁ ⲡⲁⲓ ⲡⲉⲧⲛⲁⲛⲟⲩϥ ⲁⲩⲱ ⲉⲧⲥⲟⲧⲡ 
ⲡⲉⲧⲉ ⲟⲩⲛⲧⲁϥ ⲙⲙⲁⲩ ⲛⲧⲙⲛⲧⲧⲉⲗⲓⲟⲥ ϩⲓⲧⲟⲟⲧⲟⲩ ⲙⲡⲉⲥⲛⲁⲩ. ⲉⲛϣⲁⲛϯ 
ⲛⲧⲉⲛⲥⲡⲟⲩⲇⲏ ⲅⲁⲣ ⲉⲟⲩⲁ ⲛⲟⲩⲱⲧ ϩⲛ ⲛⲁⲓ ⲙⲙⲁⲧⲉ ⲧⲛⲟⲃϣⲛ ⲇⲉ ⲉⲡⲕⲉⲟⲩⲁ 
ⲡⲉⲛⲧⲁⲛⲕⲁⲧⲟⲣⲑⲟⲩ ⲙⲙⲟϥ ⲙⲉϥϯ ϩⲏⲩ ⲙⲙⲟⲛ ⲁⲗⲗⲁ ⲉⲧⲃⲉ ⲡⲉⲧⲛϣⲁⲁⲧ 
 
ⲙⲙⲟϥ ⲟⲩⲕⲟⲩⲛ ⲛⲑⲉ ⲉⲧⲛⲉⲓⲣⲉ ⲛⲧⲉⲛϭⲓ ⲛⲙⲟⲟϣⲉ ϩⲓϫⲛ ⲟⲩⲉⲣⲏⲧⲉ ⲥⲛⲧⲉ ⲉⲣ
ϣⲁⲛ ⲟⲩⲗⲁⲁⲩ ⲧⲁϩⲉ ⲟⲩⲉⲓ ⲙⲙⲟⲟⲩ ϣⲁⲣⲉ ⲧⲕⲉⲟⲩⲉⲓ ϣⲱⲡⲉ ⲛⲁⲧϣⲁⲩ ⲉϩⲟⲩⲛ 
ⲉⲧϭⲓ ⲛⲙⲟⲟϣⲉ ⲕⲁⲛⲛ ⲉⲥⲟⲩⲟϫ ⲉⲧⲃⲉ ⲧⲙⲛⲧⲁⲧϭⲟⲙ ⲛⲧⲕⲉⲟⲩⲉⲓ ⲧⲁⲓ ⲧⲉ ⲑⲉ ⲉⲣ
ϣⲁⲛ ⲡⲉⲟⲩⲟⲉⲓϣ ϣⲱⲡⲉ ⲉϥϣⲁⲁⲧ ⲙⲡϣⲓ ⲏ ⲛⲧⲉ ⲡϣⲓ ϣⲱⲡⲉ ⲉϥϣⲁⲁⲧ ⲙⲡⲉ
ⲟⲩⲟⲉⲓϣ ϣⲁⲣⲉ ⲡⲟⲩⲁ ⲣ ⲁⲧϣⲁⲩ ⲉⲧⲃⲉ ⲡⲕⲉⲟⲩⲁ ⲁⲗⲗⲁ ϣⲁϥϣⲱⲡⲉ ⲉϥⲣ
ⲛⲟϥⲣⲉ ⲛϭⲓ ⲡⲉⲓϣⲓ ⲉⲧⲧⲏϣ ϩⲣⲁⲓ ϩⲙ ⲡⲉⲟⲩⲟⲉⲓϣ ⲁⲩⲱ ⲡⲉⲟⲩⲟⲉⲓϣ ϩⲣⲁⲓ ϩⲙ 
ⲡϣⲓ. ⲙⲁⲣⲉⲛⲛⲟⲓ ϭⲉ ⲙⲡⲉⲭⲣⲟⲛⲟⲥ ⲉⲡⲙⲁ ⲛⲟⲩϣⲓ ⲉⲃⲟⲗϫⲉ ⲡϣⲓ ⲛϩⲱⲃ 
ⲛⲓⲙ <pb xml:id="ⲣ︦ⲕ︦ⲃ︦"/> ⲡⲉⲭⲣⲟⲛⲟⲥ ⲡⲉⲧϣⲓ ⲙⲙⲟϥ ϩⲱⲃ ⲅⲁⲣ ⲛⲓⲙ ⲉⲧϣⲱⲡⲉ ⲉϣⲁⲩ
ϣⲱⲡⲉ ϩⲓⲧⲙ ⲡⲉⲟⲩⲟⲉⲓϣ ⲁⲩⲱ ⲡⲉϣⲓⲁⲓ ⲙⲡⲟⲩⲁ ⲡⲟⲩⲁ ⲛⲛⲉϩⲃⲏⲩⲉ ϥⲥⲏⲕ 
ⲛⲙⲙⲁϥ ⲛϭⲓ ⲛⲇⲓⲁⲥⲧⲏⲙⲁ ⲙⲡⲉⲭⲣⲟⲛⲟⲥ ⲉϥⲥⲟⲃⲕ ⲙⲡⲉⲭⲣⲟⲛⲟⲥ ⲙⲛ ⲛⲕⲟⲩⲓ 
ⲛϩⲱⲃ ⲁⲩⲱ ⲉϥⲟ ⲛⲛⲟϭ ⲙⲛ ⲛⲛⲟϭ. ⲡⲉⲭⲣⲟⲛⲟⲥ ⲡϣⲓ ⲡⲉ ⲛⲧϭⲓ ⲛⲱⲱ ⲡϣⲓ ⲡⲉ 
ⲛⲧϭⲓ ⲛⲁⲩⲝⲁⲛⲉ ⲛⲛϩⲙⲥ ⲡϣⲓ ⲡⲉ ⲙⲡϫⲱⲕ ⲉⲃⲟⲗ ⲛⲛⲕⲁⲣⲡⲟⲥ ⲡϣⲓ ⲡⲉ ⲛⲧ
ⲙⲛⲧⲛⲉⲉϥ ⲡϣⲓ ⲡⲉ ⲛϩⲩⲗⲏⲕⲓⲁ ⲛⲓⲙ ⲡⲉⲧⲟⲩⲱⲙ ⲉⲣⲱⲧⲉ ⲙⲛ ⲡⲉⲛⲧⲁϥ
 
ⲙⲟⲟϣⲉ ⲙⲛ ⲡⲉⲛⲧⲁϥϫⲁⲁⲧⲉ ⲙⲛ ⲡⲉⲛⲧⲁϥⲣ ⲃⲣⲣⲉ ⲙⲛ ⲡⲉⲛⲧⲁϥⲁⲅⲙⲁⲍⲉ 
ⲙⲛ ⲡϩⲣ ϣⲓⲣⲉ ⲙⲛ ⲡⲉⲛⲧⲁϥⲣ ⲙⲉϩ ⲥⲛⲁⲩ ⲙⲛ ⲡⲧⲉⲗⲓⲟⲥ ⲙⲛ ⲡⲉⲛⲧⲁϥ
ϫⲱⲛⲧ ⲉⲣ ⲁⲧϭⲟⲙ ⲙⲛ ⲡⲉⲛⲧⲁϥⲁⲓⲁⲓ ⲙⲛ ⲡϩⲗⲗⲟ ⲟⲩϣⲓ ⲛⲭⲣⲟⲛⲟⲥ ⲛϩⲱⲃ 
ⲛⲓⲙ ⲉⲧⲉ ϣⲁⲩϣⲱⲡⲉ ⲙⲛ ⲥⲃⲱ ⲅⲁⲣ ⲉⲧⲣⲉ ϩⲱⲃ ⲛⲓⲙ ϣⲱⲡⲉ ⲉⲩⲛⲧⲁⲩ ⲙⲙⲁⲩ 
ⲛⲡⲉⲓϣⲓ ⲛⲟⲩⲱⲧ ⲙⲛ ⲛⲉⲩⲉⲣⲏⲩ ⲉⲧⲃⲉ ⲧⲇⲓⲁⲫⲟⲣⲁ ⲛⲛⲉⲧⲕⲏ ⲉϩⲣⲁⲓ ⲡⲉⲭⲣⲟ
ⲛⲟⲥ ⲇⲉ ⲕⲁⲧⲁ ⲑⲉ ⲛⲧⲁⲓϣⲣⲡ ϫⲟⲟⲥ ⲟⲩⲙⲩⲧⲣⲟⲛ ⲡⲉ ⲛⲕⲟⲓⲛⲟⲛ <note note="sic">ⲡⲉ</note> ⲛϩⲱⲃ 
ⲛⲓⲙ ⲉⲧⲟⲩϣⲓ ⲙⲙⲟⲟⲩ ⲟⲩⲛⲧⲁϥ ⲙⲙⲁⲩ ⲙⲛⲧⲏⲣϥ ϩⲣⲁⲓ ⲛϩⲏⲧϥ. ⲉⲧⲃⲉ ⲡⲁⲓ 
ⲙⲡⲉϥϫⲟⲟⲥ ϫⲉ ⲟⲩϣⲓ ⲡⲉ ⲛϩⲱⲃ ⲛⲓⲙ ⲉⲧⲃⲉ ϫⲉ ⲛⲥⲉϣⲏϣ ⲁⲛ ⲙⲛ ⲛⲉⲩⲉⲣⲏⲩ 
ⲛϭⲓ ⲛⲉϩⲃⲏⲩⲉ ⲉⲧⲟⲩϣⲓ ⲙⲙⲟⲟⲩ ⲉⲧⲃⲉ ⲡⲉϩⲟⲩⲟ ⲙⲛ ⲡϭⲱϫⲃ ⲁⲗ<pb xml:id="ⲣ︦ⲕ︦ⲅ︦"/>ⲗⲁ 
ⲛⲧⲁϥϫⲟⲟⲥ ϫⲉ ⲟⲩⲟⲉⲓϣ ⲡⲉ ⲡϩⲱⲃ ⲛⲓⲙ. ⲡⲛⲟϭ ⲛϣⲓ ⲉⲧⲟⲩϣⲓ ⲛϩⲱⲃ ⲛⲓⲙ 
ϩⲣⲁⲓ ⲛϩⲏⲧϥ ⲡⲉ ⲡⲁⲓ ⲛⲑⲉ ⲅⲁⲣ ϩⲛ ⲑⲩⲗⲏⲕⲓⲁ ⲛⲛⲣⲱⲙⲉ ⲡⲉⲛⲧⲁϥⲣ ϩⲗⲗⲟ 
ϣⲁϥⲣ ⲁⲧϭⲟⲙ ⲡⲉⲧⲉⲙⲡⲁⲧϥⲥⲙⲓⲛⲉ ϥϣⲧⲣⲧⲱⲣ ⲡⲉⲧϩⲛ ⲧⲙⲏⲧⲉ ⲇⲉ ⲙⲡⲉⲓⲥ
ⲛⲁⲩ ⲛⲧⲟϥ ⲡⲉⲧⲥⲙⲟⲛⲧ ⲡⲁⲓ ⲉⲧⲧⲟⲩϫⲏⲧ ⲉⲃⲟⲗϩⲛ ⲧⲃⲗⲁⲃⲏ ⲙⲡⲥⲁ ⲥⲛⲁⲩ ⲡⲁⲓ 
 
ⲉϣⲁⲥⲟⲩⲱⲛϩ ⲉⲃⲟⲗ ϩⲣⲁⲓ ⲛϩⲏⲧϥ ⲛϭⲓ ⲧϭⲟⲙ ⲙⲉⲛ ⲛⲧⲙⲛⲧϣⲏⲣⲉ ϣⲏⲙ 
ⲭⲱⲣⲓⲥ ⲁⲇⲁⲝⲓⲁ ⲁⲩⲱ ⲧⲙⲛⲧⲣⲙ ⲛϩⲏⲧ ⲛⲧⲙⲛⲧϩⲗⲗⲟ ⲭⲱⲣⲓⲥ ⲙⲛⲧⲁⲧ
ϭⲟⲙ ϩⲱⲥⲧⲉ ⲉⲧⲣⲉ ⲟⲩϭⲟⲙ ϣⲱⲡⲉ ⲉⲥⲕⲉⲣⲁ ⲙⲛ ⲟⲩⲙⲛⲧⲣⲙ ⲛϩⲏⲧ ϩⲛ ⲟⲩ
ϣⲩϣ ⲉⲙⲛⲧⲁⲥ ⲙⲙⲁⲩ ⲛⲧⲙⲛⲧⲁⲧϭⲟⲙ ⲛⲧⲙⲛⲧϩⲗⲗⲟ ⲙⲛ ⲡⲉⲛϣⲟⲧ ⲛϩⲏⲧ 
ⲛⲧⲙⲛⲧϣⲏⲣⲉ ϣⲏⲙ. ⲧⲁⲓ ⲧⲉ ⲑⲉ ⲙⲡⲉⲟⲩⲟⲉⲓϣ ⲉϥϣⲟⲟⲡ ⲛⲧⲟϣ ⲛϩⲱⲃ ⲛⲓⲙ 
ⲕⲁⲧⲁ ⲡⲙⲉⲣⲟⲥ ⲥⲛⲁⲩ ϥⲡⲱⲣϫ ⲉⲃⲟⲗ ϩⲓⲧⲛ ⲟⲩϣⲁϫⲉ ⲛⲧⲙⲛⲧⲁⲧϣⲓ ⲛⲧⲕⲁⲕⲓⲁ 
ⲉϥⲧⲥⲧⲟ ⲉⲃⲟⲗ ⲙⲡⲉⲧⲟ ⲛϩⲟⲩⲟ ⲙⲡⲉⲭⲣⲟⲛⲟⲥ ⲁⲩⲱ ⲡⲉⲧⲥⲟⲃⲕ. ⲁⲗⲗⲁ ⲡⲉⲟⲩ
ⲟⲉⲓϣ ⲡⲉ ⲉⲧⲣⲉⲛⲕⲱ ⲉϩⲣⲁⲓ ⲕⲁⲧⲁ ⲟⲩⲁⲕⲟⲗⲗⲟⲩⲑⲓⲁ ⲛⲧⲉⲑⲉⲱⲣⲓⲁ ⲛⲛϣⲁϫⲉ 
ⲛⲧⲉⲅⲣⲁⲫⲏ ⲡⲉϫⲁϥ ϫⲉ ⲟⲩⲟⲉⲓϣ ⲡⲉ ⲙⲙⲓⲥⲉ ⲁⲩⲱ ⲟⲩⲟⲉⲓϣ ⲡⲉ ⲙⲙⲟⲩ.
ⲕⲁⲗⲱⲥ ϩⲛ ⲛϣⲟⲣⲡ ⲛϣⲁϫⲉ ⲁϥϩⲱⲧⲣ ⲙⲡϣⲁϫⲉ <pb xml:id="ⲣ︦ⲕ︦ⲇ︦"/> ⲙⲡⲉⲓϣⲱⲛϥ ⲛⲁ
ⲛⲁⲅⲕⲁⲓⲟⲛ ⲉϥⲥⲱⲛϩ ⲙⲡⲙⲟⲩ ⲉϩⲟⲩⲛ ⲉⲧϭⲓ ⲛⲙⲓⲥⲉ ϥⲟⲩⲏϩ ⲅⲁⲣ ⲕⲁⲧⲁ ⲟⲩ
ⲁⲛⲁⲅⲕⲏ ⲛⲥⲁ ⲧϭⲓ ⲛⲙⲓⲥⲉ ⲛϭⲓ ⲡⲙⲟⲩ ⲁⲩⲱ ⲅⲉⲛⲉⲥⲓⲥ ⲛⲓⲙ ⲧⲉⲥϩⲁⲏ ⲡⲉ ⲡⲧⲁⲕⲟ 
 
ϫⲉⲕⲁⲥ ϩⲣⲁⲓ ϩⲛ ⲧϭⲓ ⲛⲟⲩⲱⲛϩ ⲉⲃⲟⲗ ⲙⲡⲙⲟⲩ ⲙⲛ ⲧϭⲓ ⲛⲙⲓⲥⲉ ⲉⲩⲙⲏⲣ 
ⲉϩⲟⲩⲛ ⲉⲛⲉⲩⲉⲣⲏⲩ ϩⲓⲧⲙ ⲡⲣ ⲡⲙⲉⲉⲩⲉ ⲙⲡⲙⲟⲩ ⲛⲑⲉ ϩⲓⲧⲛ ⲟⲩϫⲟⲟⲕⲉϥ 
ⲉϥⲛⲉϩⲥⲉ ⲛⲛⲉⲧⲙⲏⲣ ⲉϩⲟⲩⲛ ⲉⲡⲉϩⲟⲩⲟ ⲉⲡⲱⲛϩ ⲛⲥⲁⲣⲅⲓⲕⲟⲛ ⲛϥⲧⲟⲩⲛⲟⲥⲟⲩ 
ⲉⲧⲣⲉⲩϥⲓ ⲡⲣⲟⲟⲩϣ ⲛⲛⲉⲧⲛⲁϣⲱⲡⲉ. ⲛⲁⲓ ϩⲱⲱϥ ⲛⲉⲧϥⲫⲓⲗⲟⲥⲟⲫⲉⲓ ⲙⲙⲟⲟⲩ 
ϩⲛ ⲛϣⲟⲣⲡ ⲛⲉⲡⲉⲓⲅⲣⲁⲫⲏ ⲛⲛⲉϥϫⲱⲱⲙⲉ ⲛϭⲓ ⲙⲱⲩⲥⲏⲥ ⲡⲉϣⲃⲏⲣ ⲙⲡⲛⲟⲩⲧⲉ 
ⲉⲁϥⲥϩⲁⲓ ⲛⲧⲉⲝⲟⲇⲟⲥ ⲛⲧⲉⲩⲛⲟⲩ ϩⲓⲧⲟⲩⲱⲱⲥ ⲛⲧⲅⲉⲛⲉⲥⲓⲥ ϩⲱⲥⲧⲉ ⲉⲧⲣⲉ ⲛⲉⲧ
ⲛⲁⲱϣ ⲛⲛⲉⲓⲉⲡⲓⲅⲣⲁⲫⲏ ⲉⲧⲉ ⲛⲁⲓ ⲛⲉ ⲛⲣⲁⲛ ⲛⲛϫⲱⲱⲙⲉ ⲙⲛ ⲑⲉ ⲅⲁⲣ ⲉⲧⲣⲉⲕ
ⲥⲱⲧⲙ ⲉⲧⲅⲉⲛⲏⲥⲓⲥ ⲛⲅⲧⲙⲛⲟⲓ ⲛⲧⲉⲝⲟⲇⲟⲥ ⲛⲧⲉⲩⲛⲟⲩ. ⲡⲁⲓ ϩⲱⲱϥ ⲟⲛ ⲛⲧⲁϥ
ⲛⲟⲓ ⲙⲙⲟϥ ⲙⲡⲉⲓⲙⲁ ϩⲛ ⲟⲩⲱⲛϩ ⲉⲃⲟⲗ ⲛϭⲓ ⲡⲛⲟϭ ⲛⲉⲕⲕⲗⲏⲥⲓⲁⲥⲧⲏⲥ 
ⲉⲁϥⲟⲩⲱⲛϩ ⲉⲃⲟⲗ ⲙⲡⲙⲟⲩ ⲉϥϫⲓ ⲧⲟϣ ⲙⲛ ⲡⲙⲓⲥⲉ ⲡⲉϫⲁϥ ⲅⲁⲣ ϫⲉ ⲟⲩⲟⲉⲓϣ 
ⲡⲉ ⲙⲙⲓⲥⲉ ⲁⲩⲱ ⲟⲩⲟⲉⲓϣ ⲡⲉ ⲙⲙⲟⲩ. ⲁϥⲉⲓ ⲛϭⲓ ⲟⲩⲟⲩⲟⲉⲓϣ ⲁⲩⲱ ⲁⲩϫⲡⲟⲓ 
ϥⲛⲏⲩ ⲛϭⲓ ⲟⲩⲟⲩⲟⲉⲓϣ ⲁⲩⲱ ϯⲛⲁⲙⲟⲩ. ⲉⲛⲉⲛϭⲱϣⲧ ⲉⲡⲁⲓ ⲧⲏⲣⲛ ⲛⲉⲛⲛⲁⲕⲱ 
 
ⲛⲥⲱⲛ ⲁⲛ ⲡⲉ ⲛⲧⲉϩⲓⲏ ⲙⲡⲃⲓⲟⲥ ⲉⲧⲙⲟⲧⲛ ⲛⲧⲛⲙⲟⲟϣⲉ ⲉⲛⲥⲟⲟⲩϩ ⲏ ⲛⲧⲟϥ ⲉⲛϫⲓ 
ⲕⲟⲧⲥ ⲙⲛ ⲛⲁⲥⲉⲥⲏⲥ ⲉⲛⲡⲗⲁⲛⲁ ⲉϩⲛⲁⲛ ϩⲛ ⲧⲉⲡⲗⲁⲛⲏ ⲛⲛⲉϩⲃⲏⲩⲉ ⲙⲡⲃⲓⲟⲥ 
ϩⲣⲁⲓ ϩⲛ ϩⲉⲛ ⲙⲛⲧ<pb xml:id="ⲣⲕⲉ"/>ⲛⲟϭ ⲙⲛ ϩⲉⲛ ϫⲁⲥⲓ ϩⲏⲧ ⲙⲛ ϩⲉⲛ ⲙⲛⲧⲣⲙⲙⲁⲟ 
ⲛⲁⲓ ϩⲓⲧⲟⲟⲧⲟⲟⲧⲟⲩ ⲉⲛⲟⲣⲃ ⲉϩⲟⲩⲛ ⲉⲛⲉϩⲃⲏⲩⲉ ⲙⲡⲃⲓⲟⲥ ⲉⲧϫⲏⲩ ⲛⲕⲟⲧⲥ ⲙⲛ 
ϩⲉ ⲉⲧⲉϩⲓⲏ ⲛⲉⲓ ⲉⲃⲟⲗϩⲙ ⲡⲉⲓⲱⲛϩ ⲉⲧϩⲟⲥⲉ ϩⲓⲧⲛ ⲛⲉⲧⲛⲙⲉⲉⲩⲉ ⲉⲣⲟⲟⲩ ϫⲉ 
ⲛⲁⲛⲟⲩⲟⲩ ⲉⲛϣⲟⲣϣⲣ ⲛⲁⲛ ⲙⲙⲓⲛ ⲙⲙⲟⲛ ⲛⲙⲙⲁⲉⲓⲛ ⲛⲧⲉϩⲓⲏ ⲉⲧⲥⲟⲩⲧⲱⲛ. 
 
ϩⲉⲛ ⲙⲁⲕⲁⲣⲓⲟⲥ ⲡⲉ ⲛⲁⲓ ϩⲛ ⲛⲣⲱⲙⲉ ⲛⲁⲓ ⲉⲧⲛⲁⲕⲱ ⲛⲥⲱⲟⲩ ⲛⲛⲁⲡⲁⲧⲏ ⲛⲛⲉ
ϩⲃⲏⲩⲉ ⲙⲡⲉⲓⲱⲛϩ ⲛⲥⲉⲉⲛⲧⲟⲩ ⲙⲙⲓⲛ ⲙⲙⲟⲟⲩ ⲉⲧⲉϩⲓⲏ ⲉⲧⲥⲟⲩⲧⲱⲛ ⲛⲧⲉ 
ⲧⲁⲣⲉⲧⲏ ⲉⲧⲉ ⲡⲁⲓ ⲡⲉ ⲉⲧⲙⲕⲧⲟ ⲛⲧⲉⲯⲩⲭⲏ ⲉⲗⲁⲁⲩ ⲛⲛⲁ ⲡⲉⲓⲙⲁ ⲁⲗⲗⲁ 
ⲉⲧⲣⲉⲩϣⲱⲡⲉ ⲉⲩⲙⲟⲧⲛ ϩⲛ ⲧⲉⲥⲡⲟⲩⲇⲏ ⲉⲛⲉⲧⲕⲏ ⲛⲁⲛ ⲉϩⲣⲁⲓ ϩⲛ ⲟⲩϩⲉⲗⲡⲓⲥ 
ϩⲓⲧⲛ ⲟⲩϩⲉⲗⲡⲓⲥ ⲡⲁⲗⲓⲛ ⲇⲉ ⲟⲛ ⲙⲁⲣⲛϩⲟⲧϩⲉⲧ ⲙⲡⲉⲛⲧⲁϥⲛϫⲟⲟϥ . ⲡⲉϫⲁϥ 
ϫⲉ ⲟⲩⲟⲉⲓϣ ⲡⲉ ⲙⲙⲓⲥⲉ ⲟⲩⲟⲉⲓϣ ⲡⲉ ⲙⲙⲟⲩ. ϩⲁⲙⲟⲓ ⲉⲛⲉϥⲛⲁϣⲱⲡⲉ ⲛⲁⲓ 
ⲛϭⲓ ⲡⲉϫⲡⲟ ϩⲛ ⲟⲩⲟⲩⲟⲉⲓϣ ⲁⲩⲱ ⲡⲙⲟⲩ ϩⲛ ⲟⲩⲥⲏⲩ ⲉⲛⲁⲛⲟⲩϥ ⲙⲛ ⲟⲩⲁ 
ⲅⲁⲣ ⲛⲁϣϫⲟⲟⲥ ⲉⲧⲉⲓⲛⲁⲁⲕⲉ ⲧⲁⲓ ⲉϩⲛⲁⲛ ⲁⲛ ⲉⲣⲟⲥ ⲙⲛ ⲡⲉⲓⲙⲟⲩ ⲉⲧⲉϣⲁϥ
ϣⲱⲡⲉ ϩⲁⲣⲟϥ ⲙⲁⲩⲁⲁϥ ϫⲉ ⲡⲁⲓ ⲧⲉⲛⲟⲩ ⲡⲉⲧϥⲟⲩⲱⲛϩ ⲙⲙⲟϥ ⲉⲃⲟⲗ ⲛϭⲓ 
ⲡⲉⲕⲕⲗⲏⲥⲓⲁⲥⲧⲏⲥ ϩⲱⲥ ⲕⲁⲧⲟⲣⲑⲱⲙⲁ ⲛⲁⲣⲉⲧⲏ ⲟⲩⲇⲉ ⲅⲁⲣ ⲧⲉⲥϩⲓⲙⲉ ⲉⲥϯ 
 
ⲛⲁⲁⲕⲉ ⲁⲛ ϩⲙ ⲡⲉⲥⲟⲩⲱϣ ⲟⲩⲇⲉ ⲛⲉⲧⲙⲟⲩ ϣⲁⲩⲙⲟⲩ ⲁⲛ ϩⲛ ⲧⲉⲩⲡⲣⲟ
ϩⲁⲓⲣⲉⲥⲓⲥ ⲡϩⲱⲃ ⲇⲉ ⲉⲧⲉ ⲛⲥⲉⲛⲥⲱⲛ ⲁⲛ ⲉⲣⲟϥ ⲙⲛ ⲟⲩⲁ ⲛⲁϣϯ ϩⲟⲣⲟⲥ ⲉⲣⲟϥ 
ϫⲉ ⲟⲩⲕⲁⲕⲓⲁ ⲡⲉ ⲏ ⲛⲧⲟϥ ϫⲉ ⲟⲩⲁⲣⲉⲧⲏ ⲡⲉ. ⲟⲩⲕⲟⲩⲛ ϣϣⲉ ⲉⲣⲟⲛ ⲉⲧⲣⲉⲛⲛⲟⲓ 
ⲙⲡⲉϫⲡⲟ ⲉⲧⲛⲁⲛⲟⲩϥ ϩⲙ ⲡⲉϥⲟⲩⲟⲉⲓϣ ⲁⲩⲱ ⲡⲙⲟⲩ ⲉⲧⲉ ϣⲁϥϣⲱⲡⲉ ϩⲙ 
<pb xml:id="ⲣ︦ⲕ︦︦ϝ︦"/> ⲡⲉϥⲥⲏⲩ. ϯⲙⲉⲉⲩⲉ ⲁⲛⲟⲕ ϫⲉ ⲡⲉϫⲡⲟ ⲙⲡⲉϥⲧⲉ ⲁⲩⲱ ⲡⲉⲧⲉ ⲛⲟⲩϩⲟⲩϩⲉ 
ⲁⲛ ⲡⲉ ⲡⲁⲓ ⲙⲡⲛⲁⲩ ⲕⲁⲧⲁ ⲡϣⲁϫⲉ ⲛⲏⲥⲁⲓⲁⲥ ⲉⲣⲉ ⲟⲩⲁ ⲛⲁⲱ ⲛϥϫⲡⲟ ⲙⲡⲉϥ
ⲟⲩϫⲁⲓ ⲙⲙⲓⲛ ⲙⲙⲟϥ ϩⲓⲧⲛ ⲛⲁⲁⲕⲉ ⲛⲧⲉⲯⲩⲭⲏ ⲕⲁⲧⲁ ⲟⲩⲥⲙⲟⲧ ⲅⲁⲣ ⲉϣⲁⲛ
ϫⲡⲟ ⲙⲙⲟⲛ ϩⲟⲧⲁⲛ ⲉⲛϣⲁⲛⲡⲗⲁⲥⲥⲉ ⲙⲙⲟⲛ ⲙⲙⲓⲛ ⲙⲙⲟⲛ ϩⲓⲧⲛ ⲟⲩⲡⲣⲟ
ϩⲁⲓⲣⲉⲥⲓⲥ ⲉⲛⲁⲛⲟⲩⲥ ⲁⲩⲱ ⲛⲧⲛϫⲡⲟⲛ ⲁⲩⲱ ⲛⲧⲛⲉⲛⲧⲛ ⲉⲃⲟⲗ ⲉⲡⲟⲩⲟⲉⲓⲛ. ⲡⲁⲓ ⲇⲉ 
ϣⲁⲛⲁⲁϥ ⲉⲛϣⲁⲛϣⲱⲏ ⲉⲣⲟⲛ ⲙⲡⲛⲟⲩⲧⲉ ⲛⲧⲛϣⲱⲡⲉ ⲉⲛϣⲏⲣⲉ ⲛⲧⲉ ⲡⲛⲟⲩⲧⲉ 
ⲁⲩⲱ ⲛϣⲏⲣⲉ ⲛϫⲱⲱⲣⲉ ⲁⲩⲱ ⲛϣⲏⲣⲉ ⲛⲧⲉ ⲡⲡⲉⲧϫⲟⲥⲉ ⲡⲁⲗⲓⲛ ⲟⲛ ⲉϣⲁⲛϫⲡⲟ 
ⲙⲙⲟⲛ ⲛϩⲟⲩϩⲉ ⲁⲩⲱ ⲙⲡⲁⲧⲉⲛϫⲱⲕ ⲉⲃⲟⲗ ⲁⲩⲱ ϣⲁⲛⲁⲁⲛ ⲙⲙⲓⲛ ⲙⲙⲟⲛ 
ⲛⲟⲩⲣⲓⲟⲛ ⲉⲧⲉ ⲡⲁⲓ ⲡⲉ ⲡⲉⲥⲟⲟⲩϩⲉ ⲛⲧⲉ ⲡⲧⲏⲩ ⲉϥϣⲁⲛⲧⲙϫⲓ ⲙⲟⲣⲫⲏ ϩⲣⲁⲓ 
 
ⲛϩⲏⲧⲛ ⲛϭⲓ ⲡⲉⲭ︦ⲥ︦ ⲕⲁⲧⲁ ⲡϣⲁϫⲉ ⲙⲡⲁⲡⲟⲥⲧⲟⲗⲟⲥ ϣϣⲉ ⲅⲁⲣ ⲡⲉϫⲁϥ ⲉⲧⲣⲉϥ
ϣⲱⲡⲉ ⲛϭⲓ ⲡⲣⲱⲙⲉ ⲙⲡⲛⲟⲩⲧⲉ ⲉϥϫⲏⲕ ⲉⲃⲟⲗ ⲡⲉⲧϫⲏⲕ ⲇⲉ ⲉⲃⲟⲗ ⲡⲁⲛⲧⲱⲥ 
ⲡⲉ ⲡⲁⲓ ⲉⲧⲉⲣⲉ ⲡϣⲁϫⲉ ⲛⲧⲉⲫⲩⲥⲓⲥ ⲛⲁϫⲱⲕ ⲉⲃⲟⲗ ⲉϩⲣⲁⲓ ⲉϫⲱϥ ⲟⲩⲕⲟⲩⲛ 
ⲉϣⲱⲡⲉ ⲁ ⲟⲩⲁ ⲁⲁϥ ⲙⲙⲓⲛ ⲙⲙⲟϥ ⲛϣⲏⲣⲉ ⲙⲡⲛⲟⲩⲧⲉ ϩⲓⲧⲛ ⲧⲁⲣⲉⲧⲏ ⲉⲁϥϫⲓ 
ⲛⲧⲉⲓⲉⲝⲟⲩⲥⲓⲁ ⲛⲧⲉⲓⲉⲩⲅⲉⲛⲓⲁ ⲧⲁⲓ ⲁ ⲡⲁⲓ ⲥⲟⲩⲛ ⲡⲕⲁⲓⲣⲟⲥ ⲛⲧⲛⲁⲁⲕⲉ ⲉⲧⲛⲁ
ⲛⲟⲩⲥ ⲁⲩⲱ ⲛϥⲣⲁϣⲉ ⲕⲁⲧⲁ ⲡϣⲁϫⲉ ⲙⲡⲉⲩⲁⲅⲅⲉⲗⲓⲟⲛ ϫⲉ ⲁⲩϫⲡⲟϥ ⲛⲣⲱⲙⲉ 
ⲉⲡⲕⲟⲥⲙⲟⲥ. ⲡⲉⲛⲧⲁϥϣⲱⲡⲉ ⲇⲉ ⲛϣⲏⲣⲉ ⲛⲧⲟⲣⲅⲏ ⲁⲩⲱ ⲛϣⲏⲣⲉ ⲙⲡⲧⲁⲕⲟ ⲙⲛ 
ⲡⲕⲁ<pb xml:id="ⲣ︦ⲕ︦ⲍ︦"/>ⲕⲉ ⲟⲩϫⲡⲟ ⲛϩⲱⲃ ⲡⲉ ϩⲓ ϣⲏⲣⲉ ⲉϥϩⲟⲟⲩ ⲙⲛ ⲡⲕⲉⲥⲉⲉⲡⲉ ⲛⲣⲁⲛ 
ⲉϣⲁⲩⲕⲁⲧⲏⲅⲟⲣⲉⲓ ⲙⲡⲉϫⲡⲟ ⲙⲡⲟⲛⲏⲣⲟⲛ ⲉⲃⲟⲗϩⲓⲧⲟⲟⲧⲟⲩ ⲙⲡⲉ ⲡⲁⲓ ⲥⲟⲩⲛ 
ⲡⲟⲩⲟⲉⲓϣ ⲙⲡⲱⲛϩ ⲟⲩⲟⲩⲟⲉⲓϣ ⲡⲉ ⲅⲁⲣ ⲛⲟⲩⲱⲧ ⲡⲉⲧⲉ ϣⲁϥϫⲡⲟ ⲉϩⲟⲩⲛ 
ⲉⲡⲱⲛϩ ⲁⲩⲱ ⲛϩⲁϩ ⲁⲛ. ⲡⲉⲧⲉ ⲙⲡⲉϥⲙⲁⲧⲉ ⲙⲡⲁⲓ ϩⲛ ⲧⲁⲁⲡⲟⲣⲓⲁ ⲛⲧϭⲓ 
 
ⲡϫⲡⲟ ⲉⲧⲛⲁⲛⲟⲩⲥ ⲁϥϯ ⲛⲁⲁⲕⲉ ⲉⲣⲟϥ ⲙⲙⲓⲛ ⲙⲙⲟϥ ⲙⲡⲧⲁⲕⲟ ⲁⲩⲱ ⲁϥⲣ 
ⲙⲉⲥⲓⲱ ⲉⲧⲉϥⲯⲩⲭⲏ ⲉⲧⲣⲉⲥⲙⲟⲩ. ⲉϣϫⲉ ϥⲟⲩⲟⲛϩ ⲇⲉ ⲉⲃⲟⲗ ϫⲉ ⲉϣⲁⲩϫⲡⲟⲛ 
ⲛⲁϣ ⲛϩⲉ ϩⲙ ⲡⲉⲟⲩⲟⲉⲓϣ ϥⲛⲁⲟⲩⲱⲛϩ ⲉⲣⲟⲛ ϫⲉ ⲉⲛⲁⲙⲟⲩ ⲛⲁϣ ⲛϩⲉ ϩⲙ 
ⲡⲉⲛⲥⲏⲩ ϩⲟⲓⲟⲛ ⲕⲁⲓⲣⲟⲥ ⲛⲓⲙ ⲟⲩⲥⲏⲩ ⲉⲛⲁⲛⲟⲩϥ ⲡⲉ ⲙⲡⲙⲁⲕⲁⲣⲓⲟⲥ ⲡⲁⲩⲗⲟⲥ 
ⲛⲧⲉ ⲧϭⲓ ⲛⲙⲟⲩ ⲉⲧⲛⲁⲛⲟⲩⲥ ϥⲱϣ ⲅⲁⲣ ⲉⲃⲟⲗϩⲛ ⲛⲉϥϣⲁϫⲉ ⲉϥⲟ ⲛⲑⲉ ⲉϥ
ϫⲱ [..] ⲡϣⲁϫⲉ ϩⲓⲧⲛ ⲟⲩⲁⲛⲁϣ ϫⲉ ϯⲙⲟⲩ ⲙⲙⲏⲏⲛⲉ ϣⲉ ⲡⲉⲧⲛϣⲟⲩϣⲟⲩ 
ⲉⲧⲉ ⲟⲩⲛⲧⲁⲓϥ ⲛⲁⲥⲛⲏⲩ ⲁⲩⲱ ⲟⲛ ϫⲉ ⲉⲧⲃⲏⲏⲧⲕ ⲥⲉⲙⲟⲩⲟⲩⲧ ⲙⲙⲟⲛ ⲙⲡⲉ
ϩⲟⲟⲩ ⲧⲏⲣϥ ⲁⲩⲱ ⲟⲛ ϫⲉ ⲁⲛⲟⲛ ϩⲣⲁⲓ ⲛϩⲏⲧⲛ ⲁ ⲛⲕⲁ ⲡⲙⲟⲩ ϩⲁ ⲉⲓⲁⲧⲛ 
ⲡⲁⲛⲧⲱⲥ ⲇⲉ ⲉⲛϥⲟⲃϣ ⲉⲣⲟⲛ ⲁⲛ ϫⲉ ⲉϥⲙⲟⲩ ⲛⲁϣ ⲛϩⲉ ⲙⲙⲏⲏⲛⲉ ⲛϭⲓ ⲡⲁⲩ
ⲗⲟⲥ ⲙⲡⲉϥⲱⲛϩ ⲉⲛⲉϩ ϩⲙ ⲡⲛⲟⲃⲉ ⲛϭⲓ ⲡⲉⲧⲙⲟⲩⲟⲩⲧ ⲛⲙⲙⲉⲗⲟⲥ ⲛⲧⲥⲁⲣⲝ 
ⲁⲩⲱ ⲉϥⲧⲱⲟⲩⲛ ⲉϩⲣⲁⲓ ϩⲁ ⲡⲙⲟⲩ ⲛⲓ︦ⲥ︦ ϩⲙ ⲡⲉϥⲥⲱⲙⲁ ⲡⲉⲧϩⲓϫⲙ ⲡⲉⲥⲧⲁⲩ
ⲣⲟⲥ ⲛⲟⲩⲟⲉⲟϣ ⲙⲛ ⲡⲉⲭ︦ⲥ︦ ⲡⲉⲧⲉ ⲙⲡⲉϥⲱⲛϩ ⲛⲁϥ ⲙⲙⲓⲛ ⲙⲙⲟϥ ⲉⲛⲉϩ ⲁⲗⲗⲁ 
ⲉⲩⲛⲧⲁϥ ⲙⲙⲁⲩ ⲙⲡⲉⲭ︦ⲥ︦ ⲉϥⲟⲛϩ ϩⲣⲁⲓ ⲛϩⲏⲧϥ ⲡⲁⲓ ⲡⲉ ⲡⲙⲟⲩ ⲙⲡⲉϥ
 
ⲟⲩⲟⲉⲓϣ ⲕⲁⲧⲁ ⲧⲁⲕⲣⲓ<pb xml:id="ⲣ︦ⲕ︦ⲏ︦"/>ⲥⲓⲥ ⲁⲛⲟⲕ ⲡⲁⲓ ⲉⲧⲉϣⲁ [..] ϣⲱⲡⲉ ⲛⲁⲛ ⲛⲗⲟ [...] ⲉ 
ⲙⲡⲱⲛϩ ⲛⲁⲙ [..] ⲁⲛⲟⲕ ⲅⲁⲣ ⲡⲉϫⲁϥ ⲡⲉⲧⲛⲁⲙⲟⲩⲟⲩⲧ ⲁⲩⲱ ⲛⲧⲁⲧⲁⲛϩⲟ 
ϩⲱⲥⲧⲉ ⲉⲧⲣⲉⲛⲧⲱⲧ ⲛϩⲏⲧ ϩⲛ ⲟⲩⲙⲉ ϫⲉ ⲟⲩⲇⲱⲣⲟⲛ ϩⲓⲧⲙ ⲡⲛⲟⲩⲧⲉ ⲡⲉ 
ⲉⲧⲣⲉⲛⲙⲟⲩ ϩⲙ ⲡⲛⲟⲃⲉ ⲁⲩⲱ ⲛⲧⲛⲱⲛϩ ϩⲉ ⲡⲉⲡⲛ︦ⲁ︦ ϩⲓⲧⲛ ⲟⲩⲙⲛⲧⲣⲉϥⲙⲟⲩ
ⲟⲩⲧ ⲅⲁⲣ ⲉⲥⲉⲣⲏⲧ ⲛⲁⲛ ⲛⲟⲩϭⲓ ⲛⲱⲛϩ ⲛϭⲓ ⲧⲉⲅⲣⲁⲫⲏ ⲉⲧⲟⲩⲁⲁⲃ. ⲉϥⲧⲛⲧⲱⲛ 
ⲇⲉ ⲉⲡⲉⲛⲧⲁϥϫⲟⲟϥ ⲛϭⲓ ⲡϣⲁϫⲉ ⲉⲧⲛⲏⲩ ⲙⲛⲛⲥⲁ ⲛⲁⲓ ⲡⲉϫⲁϥ ϫⲉ ⲟⲩⲟⲉⲓϣ 
ⲡⲉ ⲛⲧⲱϭⲉ ⲁⲩⲱ ⲟⲩⲟⲉⲓϣ ⲡⲉ ⲙⲡⲱⲣⲕ ⲙⲡⲉⲛⲧⲁⲩⲧⲟϭϥ. ⲧⲛⲥⲟⲟⲩⲛ ϫⲉ ⲛⲓⲙ 
ⲡⲉ ⲡⲉⲛⲟⲩⲟⲉⲓⲏ ⲁⲩⲱ ⲁⲛⲟⲛ ⲡⲙⲁ ⲛⲟⲩⲟⲉⲓⲏ ⲛⲛⲓⲙ. ⲡⲁⲓ ⲙⲉⲛ ⲁⲛⲉⲓⲙⲉ ⲉⲣⲟϥ 
ϩⲓⲧⲙ ⲡⲉⲭ︦ⲥ︦ ⲡⲁⲓ ⲇⲉ ⲟⲛ ⲁⲛⲉⲓⲙⲉ ⲉⲣⲟϥ ϩⲓⲧⲙ ⲡⲁⲩⲗⲟⲥ ⲡⲉϥϩⲙϩⲁⲗ. ⲡϫⲟⲉⲓⲥ 
ⲅⲁⲣ ϫⲱ ⲙⲙⲟⲥ ϫⲉ ⲡⲁⲉⲓⲱⲧ ⲡⲉ ⲡⲟⲩⲟⲉⲓⲏ ⲡⲁⲡⲟⲥⲧⲟⲗⲟⲥ ⲇⲉ ϫⲱ ⲙⲙⲟⲥ ϫⲉ 
ⲁⲛⲟⲛ ⲟⲩⲙⲁ ⲛⲟⲩⲟⲉⲓⲏ ⲛⲧⲉ ⲡⲛⲟⲩⲧⲉ. ⲡⲛⲟϭ ⲇⲉ ⲛⲟⲩⲟⲉⲓⲏ ⲡⲉϥϩⲱⲃ ⲙⲙⲁⲧⲉ 
ⲡⲉ ϫⲟ ⲛⲛⲁⲅⲁⲑⲟⲛ ⲛⲧⲡⲉ ⲁ ⲡⲛⲟⲩⲧⲉ ⲅⲁⲣ ⲡⲉϫⲁϥ ⲧⲱϭⲉ ⲛⲟⲩⲡⲁⲣⲁⲇⲓⲥⲟⲥ ϩⲛ 
ⲉⲇⲉⲙ ⲕⲁⲧⲁ ⲙⲙⲁ ⲛϣⲁ. ⲛⲉⲧϯ ⲇⲉ ⲟⲩⲃⲉ ⲛⲉⲧⲛⲁⲛⲟⲩⲟⲩ ϥⲡⲱⲣⲕ ⲙⲙⲟⲟⲩ 
ⲧⲱϭⲉ ⲅⲁⲣ ⲛⲓⲙ ⲡⲉϫⲁϥ ⲉⲧⲉ ⲙⲡⲉ ⲡⲁⲉⲓⲱⲧ ⲉⲧϩⲛ ⲙⲡⲏⲩⲉ ⲧⲟϭϥ ϥⲛⲁⲡⲱⲣⲕ. 
 
ⲟⲩⲕⲟⲩⲛ ⲧⲕⲁⲕⲓⲁ ⲙⲛ ⲧⲙⲛⲧⲁⲧⲛⲁϩⲧⲉ ⲛⲛⲉⲫⲁⲣⲓⲥⲥⲁⲓⲟⲥ ⲙⲛ ⲧⲙⲛⲧⲁⲅⲛⲱ
ⲙⲟⲛ ⲉϩⲟⲩⲛ ⲉⲛⲉϣⲡⲏⲣⲉ ⲛⲧⲁⲩϣⲱⲡⲉ ⲉⲃⲟⲗϩⲓⲧⲙ ⲡⲛⲟⲩⲧⲉ ⲛⲁⲓ ⲛⲉ ⲛⲧⲱϭⲉ 
ⲉⲧϥⲡⲱⲣⲕ ⲙⲙⲟⲟⲩ ϩⲁⲡⲥ ⲅⲁⲣ ⲡⲉ ⲉⲧⲣⲉϥϭⲙϭⲟⲙ ⲛϭⲓ ⲡⲧⲁϣⲉ ⲟⲉⲓϣ ⲙⲡⲉⲩ
ϫⲁⲓ ϩⲁⲡⲥ ⲡⲉ ⲉⲧⲣⲉⲩⲧⲁϣⲉ ⲟⲉⲓϣ ⲙⲡⲉⲩⲁⲅⲅⲉⲗⲓⲟⲛ ϩⲙ ⲡⲕⲟⲥⲙⲟⲥ ⲧⲏⲣϥ 
ϩⲁⲡⲥ ⲡⲉ ⲉⲧⲣⲉ ⲗⲁⲥ ⲛⲓⲙ ⲉⲝⲟⲙⲟⲗⲟ<pb xml:id="ⲣ︦ⲕ︦ⲑ︦"/>ⲅⲉⲓ ϫⲉ ⲡϫⲟⲉⲓⲥ ⲓ︦ⲥ︦ ⲡⲉⲭ︦ⲥ︦ 
ⲉⲩⲉⲟⲟⲩ ⲙⲡⲛⲟⲩⲧⲉ ⲡⲓⲱⲧ. ⲉⲡⲉⲓⲇⲏ ϭⲉ ⲛⲁⲓ ϩⲁⲡⲥ ⲡⲉ ⲉⲧⲣⲉⲩϣⲱⲡⲉ ⲧⲙⲛⲧⲁⲧ
ⲛⲁϩⲧⲉ ⲉⲧⲁⲙⲁϩⲧⲉ ⲉϫⲛ ϩⲟⲓⲛⲉ ⲧⲉⲛⲟⲩ ⲛⲟⲩⲉⲃⲟⲗ ⲁⲛ ⲡⲉ ϩⲛ ⲧⲙⲛⲧⲟⲩⲟⲉⲓⲉ 
ⲙⲡⲉⲓⲱⲧ ⲁⲗⲗⲁ ⲧⲁ ⲡⲉⲛⲧⲁϥϫⲟ ⲛⲛⲉⲛⲧⲏϭ ⲧⲉ ⲁⲩⲱ ⲧⲁ ⲡⲉⲛⲧⲁϥⲧⲱϭⲉ ϩⲙ 
ⲡⲙⲁ ⲛⲉⲗⲟⲟⲗⲉ ⲙⲡϫⲟⲉⲓⲥ ⲙⲡϣⲗϩ ⲛⲥⲟⲇⲟⲙⲁ. ⲡⲉⲛⲧⲁϥⲧⲁⲁϥ ϭⲉ ⲉⲧⲟⲟⲧⲛ 
ⲛⲥⲃⲱ ϩⲙ ⲡⲉⲩⲁⲅⲅⲉⲗⲓⲟⲛ ϩⲓⲧⲛ ⲧⲉⲥⲙⲏ ⲙⲡⲛⲟⲩⲧⲉ ⲡⲁⲓ ⲟⲛ ⲧⲉⲛⲟⲩ ⲡⲉ 
ⲛⲧⲁⲩⲧⲥⲁⲃⲟⲛ ⲉⲣⲟϥ ϩⲓⲧⲙ ⲡⲁⲓⲛⲓⲅⲙⲁ ⲙⲡⲉⲕⲕⲗⲏⲥⲓⲁⲥⲧⲏⲥ ϫⲉ ⲟⲩⲟⲉⲓϣ 
ⲛⲟⲩⲱⲧ ⲡⲉ ⲉⲧⲣⲉⲛϣⲱⲡ ⲉⲣⲟⲛ ⲙⲡⲟⲩ [..] ⲁⲓ ⲛⲧⲡⲓⲥⲧⲓⲥ [..] ⲩⲱ ⲛⲧⲛⲛⲟⲩϫ [..] ⲃⲟⲗ 
ⲙⲡⲉⲛⲧⲏϭ ⲛⲧⲙⲛⲧⲁⲧⲛⲁϩⲧⲉ. ⲡⲉⲛⲧⲁϥϫⲟⲟϥ ϫⲉ ϩⲛ ⲟⲩⲙⲉⲣⲟⲥ ⲉⲧⲃⲉ ⲡⲕⲁ
ⲧⲟⲣⲑⲱⲙⲁ ⲛⲧⲡⲓⲥⲧⲓⲥ ⲡⲁⲓ ⲟⲩⲛ ⲟⲩⲁ ⲛⲁⲛⲟⲓ ⲙⲙⲟϥ ⲉϫⲛ ⲁⲣⲉⲧⲏ ⲛⲓⲙ ⲕⲁⲧⲁ 
 
ⲟⲩⲁⲕⲁⲗⲗⲟⲩⲑⲓⲁ ⲟⲩⲟⲉⲓϣ ⲡⲉ ⲛⲧⲱϭⲉ ⲛⲧⲙⲛⲧϣⲁⲩ ⲁⲩⲱ ⲉⲡⲱⲣⲕ ⲙⲡϣⲏⲛ 
ⲛⲧⲙⲛⲧⲁⲧϣⲁⲩ ⲧⲁⲓ ⲧⲉ ⲑⲉ ϩⲙ ⲡⲧⲣⲉⲩⲧⲱϭⲉ ⲛⲧⲇⲓⲕⲁⲓⲟⲥⲩⲛⲏ ϣⲁⲩⲡⲱⲣⲕ 
ⲙⲡϣⲏⲛ ⲙⲡϫⲓ ⲛϭⲟⲛⲥ ⲙⲛ ⲧⲉϥⲛⲟⲩⲛⲉ ⲁⲩⲱ ϩⲣⲁⲓ ϩⲙ ⲡϣⲏⲛ ⲙⲡⲉⲑⲃⲃⲓⲟ 
ϣⲁⲩϣⲟⲣϣⲣ ⲛⲧⲙⲛⲧϫⲁⲥⲓ ϩⲏⲧ ⲧⲁⲅⲁⲡⲏ ⲇⲉ ϩⲙ ⲡⲧⲣⲉⲥϯ ⲟⲩⲱ ϣⲁⲥⲧⲣⲉϥ
ϣⲱⲡⲉ ⲉϥϣⲟⲩ<pb xml:id="ⲣ︦ⲗ︦"/>ⲱ [..] ⲩ ⲛϭⲓ ⲡϣⲏⲛ ⲙ [...] ⲛⲏⲣⲟⲛ ⲙⲡⲙ [...] ⲧⲉ 
ⲛⲑⲉ ⲟⲛ ⲉⲧⲉϣⲁⲥϣⲱⲡⲉ ϩⲙ ⲡϩⲱⲃ ⲉⲛⲉⲛⲁⲛⲧⲓⲟⲛ ϩⲙ ⲡⲧⲣⲉⲥⲁϣⲁⲓ ⲛϭⲓ ⲧⲁ
ⲛⲟⲙⲓⲁ ϣⲁⲥⲧⲣⲉⲥⲁⲣⲟϣ ⲛϭⲓ ⲧⲁⲅⲁⲡⲏ ⲁⲩⲱ ⲡⲕⲉⲥⲉⲉⲡⲉ ⲧⲏⲣϥ ⲕⲁⲧⲁ ⲡⲉⲓⲥⲙⲟⲧ.
ϩⲟⲙⲱⲥ ⲉⲛϣⲁⲛⲛⲟⲓ ⲙⲙⲟⲩ ⲛⲧⲛⲛⲁϣⲱϥⲧ ⲁⲛ ϫⲉⲕⲁⲥ ⲛⲛⲉⲛⲱⲥⲕ ⲉⲛϫⲱ 
ⲙⲡⲟⲩⲁ ⲡⲟⲩⲁ ⲛⲛⲉϩⲃⲏⲩⲉ. ⲡⲁⲗⲓⲛ ⲟⲛ ⲡϣⲁϫⲉ ⲙⲛⲛⲥⲁ ⲛⲁⲓ ϥⲥⲩⲙⲫⲱⲛⲉⲓ 
ⲙⲛ ⲛⲉⲛⲧⲁⲛϫⲟⲟⲩ ⲡⲉϫⲁϥ ⲅⲁⲣ ϫⲉ ⲟⲩⲟⲉⲓϣ ⲡⲉ ⲙⲙⲟⲩⲟⲩⲧ ⲁⲩⲱ ⲟⲩⲟⲉⲓϣ 
ⲡⲉ ⲛⲧⲁⲗϭⲟ ⲡⲁⲓ ⲇⲉ ϫⲓⲛ ⲛϣⲱⲣⲡ ⲁⲩϩⲉⲣⲙⲏⲛⲉⲩⲉ ⲙⲙⲟϥ ϩⲓⲧⲙ ⲡⲉⲡⲣⲟ
ⲫⲏⲧⲏⲥ ⲡⲁⲓ ⲛⲧⲁϥϫⲟⲟϥ ϩⲓⲧⲙ ⲡⲉⲡⲣⲟⲥⲱⲡⲟⲛ ⲙⲡⲛⲟⲩⲧⲉ ⲉϥϫⲱ ⲙⲙⲟⲥ ϫⲉ 
 
ⲁⲛⲟⲕ ⲡⲉⲧⲛⲁⲙⲟⲩⲟⲩⲧ ⲁⲩⲱ ⲛⲧⲁⲧⲁⲛϩⲟ ⲉⲛϣⲁⲛⲧⲙⲙⲟⲩⲟⲩⲧ ⲅⲁⲣ ⲛⲧⲙⲛⲧ
ϫⲁϫⲉ ϩⲣⲁⲓ ⲛϩⲏⲧⲛ ⲙⲉⲛ ⲧⲁⲗϭⲟ ⲛⲧⲇⲓⲁⲑⲉⲥⲓⲥ ⲛⲧⲁⲅⲁⲡⲏ ⲧⲁⲓ ⲛⲧⲁⲥϣⲱⲡⲉ 
ϩⲣⲁⲓ ⲛϩⲏⲧⲛ ϩⲓ [....] ⲉⲧⲙⲟⲥⲧⲉ [..] ⲁⲓ ⲧⲉ ⲑⲉ ⲙⲡⲕⲉⲥⲉⲉⲡⲉ ⲧⲏⲣϥ ⲛ [....] ⲟⲛϩ 
ϩⲣⲁⲓ ⲛϩⲏⲧⲛ ⲉⲣ ⲡⲉⲑⲟⲟⲩ ⲛⲁⲛ ⲉⲓϫⲱ ⲙⲙⲟⲥ ⲉⲡⲙⲗⲁϩ ⲉⲑⲟⲟⲩ ⲛⲙⲡⲁⲑⲟⲥ 
ⲙⲛ ⲡⲉⲓⲛⲟϭ ⲙⲡⲟⲗⲉⲙⲟⲥ ⲉⲧⲙⲓϣⲉ ⲟⲩⲃⲏⲛ ⲁⲩⲱ ⲉϥⲁⲓⲭⲙⲁⲗⲱⲧⲓⲍⲉ ⲙⲙⲟⲛ 
ϩⲙ ⲡⲛⲟⲙⲟⲥ ⲙⲡⲛⲟⲃⲉ . ⲟⲩⲟⲓϣ <note note="sic exit">.</note> 
<pb xml:id="ⲣ︦ⲟ︦ⲉ︦"/> ⲛⲉϥⲧⲟϣ ⲁⲗⲗⲁ ⲉⲧⲣⲉϥⲱⲡ ⲙⲡⲁⲓ ϫⲉ ⲟⲩϩⲏⲩ ⲡⲉ ⲉϥϣⲁⲛⲥⲟⲩ
ⲱⲛϥ ⲙⲁⲩⲁⲁϥ ⲙⲡⲁⲧⲉ ⲧⲉⲕⲧⲏⲥⲓⲥ ⲅⲁⲣ ⲥⲟⲩⲱⲛⲥ ⲙⲙⲓⲛ ⲙⲙⲟⲥ ⲕⲁⲧⲁ ⲡⲁ
ϣⲁϫⲉ ⲟⲩⲇⲉ ⲙⲡⲁⲧⲉⲥⲉⲓⲙⲉ ϫⲉ ⲁϣ ⲧⲉ ⲧⲟⲩⲥⲓⲁ ⲛⲧⲉⲯⲩⲭⲏ ⲁϣ ⲧⲉ ⲧⲉⲫⲩⲥⲓⲥ 
ⲙⲡⲥⲱⲙⲁ ϩⲉⲛ ⲉⲃⲟⲗ ⲧⲱⲛ ⲛⲉⲧϣⲟⲟⲡ ⲛⲁϣ ⲛϩⲉ ϣⲁⲣⲉ ϩⲟⲓⲛⲉ ϫⲡⲟ ⲛϩⲉⲛ 
ⲕⲟⲟⲩⲉ ⲛⲁϣ ⲛϩⲉ ⲡⲉⲧⲉ ⲛϥϣⲟⲟⲡ ⲁⲛ ϣⲁϥϣⲱⲡⲉ ⲁⲩⲱ ⲡⲉⲧϣⲟⲟⲡ ϩⲱⲱϥ 
ϣⲁϥⲗⲟ ⲉϥϣⲟⲟⲡ ⲟⲩ ⲁϣ ⲙⲙⲓⲛⲉ ⲡⲉ ⲡϣⲱⲛϥ ⲙⲡⲉⲓⲕⲟⲥⲙⲟⲥ ⲡⲁⲓ ⲉⲧⲥⲩⲛ
 
ϩⲓⲥⲧⲁ ⲉⲃⲟⲗϩⲛ ϩⲉⲛ ϩⲃⲏⲩⲉ ⲉⲩϯ ⲟⲩⲃⲉ ⲛⲉⲩⲉⲣⲏⲩ. ⲉϣϫⲉ ⲧⲉⲕⲧⲏⲥⲓⲥ ⲇⲉ 
ⲥⲟⲟⲩⲛ ⲙⲙⲟⲥ ⲁⲛ ⲙⲙⲓⲛ ⲙⲙⲟⲥ ⲛⲁϣ ⲛϩⲉ ⲉⲥⲛⲁϫⲱ ⲛϩⲉⲛ ϩⲃⲏⲩⲉ ⲉⲩϫⲟⲥⲉ 
ⲡⲁⲣⲁ ⲧⲉⲥⲫⲩⲥⲓⲥ. ⲟⲩⲕⲟⲩⲛ ⲡⲉⲟⲩⲟⲉⲓϣ ⲡⲉ ⲉⲧⲣⲉⲛⲕⲁ ⲣⲱⲛ ⲉⲛⲁⲓ ⲛⲁⲛⲟⲩ ⲡⲕⲁ 
ⲣⲱϥ ⲅⲁⲣ ϩⲛ ⲛⲁⲓ. ⲡⲉⲟⲩⲟⲉⲓϣ ⲡⲉ ⲉⲧⲣⲉⲛϣⲁϫⲉ ϩⲛ ⲛⲉⲓϣⲁϫⲉ ⲛⲁⲓ ϩⲓⲧⲟⲟⲧⲟⲩ 
ⲉⲣⲉ ⲡⲉⲛⲃⲓⲟⲥ ⲛⲁⲁ ⲛⲁⲓ ϩⲛ ⲧⲁⲣⲉⲧⲏ ϩⲙ ⲡⲉⲭ︦ⲥ︦ ⲓ︦ⲥ︦ ⲡⲉⲛϫⲟⲉⲓⲥ ⲡⲁⲓ ⲡⲉⲟⲟⲩ 
ⲛⲁϥ ϣⲁ ⲉⲛⲉϩ ⲛⲉⲛⲉϩ ϩⲁⲙⲏⲛ.

ⲡⲙⲉϩ ϣⲙⲟⲩⲛ ⲛⲗⲟⲅⲟⲥ. ⲏ︦.

ⲟⲩⲟⲉⲓϣ ⲡⲉ ⲙⲙⲉ ⲁⲩⲱ ⲟⲩⲟⲉⲓϣ ⲙⲙⲟⲥⲧⲉ. <pb xml:id="ⲣ︦ⲟ︦︦ϝ︦"/> ⲛⲓⲙ ⲁⲣⲁ ⲡⲉ ⲡⲁⲓ 
ⲉⲧⲉⲣⲉ ⲛⲉϥⲙⲁⲁϫⲉ ⲧⲃⲃⲏⲩ ⲛⲧⲉⲓϩⲉ ϩⲱⲥⲧⲉ ϩⲛ ⲟⲩⲧⲃⲃⲟ ⲛϥϣⲱⲡ ⲉⲣⲟϥ ⲙⲡ
ϣⲁϫⲉ ⲉⲧⲃⲉ ⲧϭⲓ ⲛⲙⲉ ⲛϥⲧⲙϫⲓ ⲗⲁⲁⲩ ⲛⲙⲙⲁϥ ⲛⲧⲉ ⲡⲙⲉ ⲉⲑⲟⲟⲩ. ⲧⲁⲭⲁ 
ⲛⲉⲛⲕⲉⲙⲁⲁϫⲉ ⲁⲛⲟⲛ ⲣ ⲭⲣⲓⲁ ⲛⲛⲧⲏⲏⲃⲉ ⲛⲓ︦ⲥ︦ ϫⲉⲕⲁⲥ ϩⲓⲧⲛ ⲛϭⲓϫ ⲉⲧⲟⲩⲁⲁⲃ 
ⲛⲧⲉ ⲡⲗⲟⲅⲟⲥ ⲙⲙⲉ ⲉⲥⲉⲣ ⲣⲙϩⲉ ⲉⲃⲟⲗϩⲛ ⲧⲱⲗⲙ ⲛⲓⲙ ⲛϭⲓ ⲧϭⲟⲙ ⲛⲣⲉϥ
 
ⲥⲱⲧⲙ ⲛⲧⲉ ⲧⲉⲛⲯⲩⲭⲏ ϩⲱⲥⲧⲉ ⲉⲧⲣⲉⲛⲉⲓⲙⲉ ⲉⲧϭⲓ ⲛⲙⲉ ⲉⲧ [...] ⲛⲟⲩⲥ ⲁⲩⲱ 
ⲛⲧⲉⲛⲛⲟⲓ ϩⲛ ⲧⲉⲛⲯⲩⲭⲏ ϫⲉ ⲁϣ ⲡⲉ ⲡⲟⲩⲟⲉⲓϣ ⲙⲙⲟⲥⲧⲉ. ⲛϯⲙⲉⲉⲩⲉ ⲁⲛ ϫⲉ 
ⲕⲉⲗⲁⲁⲩ ⲡⲉ ⲡⲉⲓⲟⲩⲟⲉⲓϣ ⲉⲧϥϣⲁϫⲁ ⲉⲣⲟϥ ⲛⲥⲁ ⲡⲥⲩⲙⲫⲉⲣⲟⲛ ⲧⲛⲟϥⲣⲉ ⲅⲁⲣ 
ⲉⲧⲉ ϣⲁⲥϣⲱⲡⲉ ⲉⲃⲟⲗϩⲙ ⲡⲙⲉⲣⲟⲥ ⲥⲛⲁⲩ ⲕⲁⲧⲁ ⲧⲁⲕⲣⲏⲥⲓⲥ ⲁⲛⲟⲕ ⲡⲉ ⲡⲉⲩ
ⲟⲉⲓϣ ⲉⲧⲧⲏϣ ⲛⲧϭⲓ ⲛⲭⲣⲱ ⲙⲡⲥⲁ ⲥⲛⲁⲩ ϩⲱⲥ ⲉϥϣⲁⲛⲣ ⲡⲃⲟⲗ ⲙⲡⲉⲧⲣ 
ⲛⲟϥⲣⲉ ⲁϥⲣ ⲡⲃⲟⲗ ⲙⲡⲕⲉⲟⲩⲟⲉⲓϣ ⲛϭⲓ ⲡⲉⲧⲛⲁϣⲱⲡⲉ. ϯⲙⲉⲉⲩⲉ ϫⲉ ϣϣⲉ 
ⲉⲣⲟⲛ ⲉⲧⲣⲉⲛⲉⲓⲙⲉ ⲛϣⲟⲣⲡ ϫⲉ ⲟⲩ ⲡⲉⲧⲟⲩⲥⲩⲙⲁⲛⲉ ⲙⲙⲟϥ ϩⲓⲧⲙ ⲡⲉⲓϣⲁϫⲉ 
ⲥⲛⲁⲩ ⲉⲓϣⲁϫⲉ ⲉⲧϭⲓ ⲛⲙⲉ ⲙⲛ ⲧϭⲓ ⲛⲙⲟⲥⲧⲉ ϫⲉⲕⲁⲥ ⲧⲉⲩⲕⲣⲓⲥⲓⲥ ⲙⲛ ⲡⲉⲩ
ⲟⲩⲟⲉⲓϣ ⲉⲧⲧⲏϣ ⲉⲛⲉⲛⲟⲓ ⲙⲙⲟϥ ϩⲙ ⲡϣⲁϫⲉ. ⲡⲙⲉ ⲟⲩⲟⲩ <note note="sic exit">.</note> 
 
ⲭ︦ⲭ︦ⲓ︦ⲓ︦ 

<pb xml:id="ⲍ︦ⲑ︦"/> ⲛⲧⲉⲓⲙⲓⲛⲉ ⲉϥⲟ ⲛⲟⲩⲟⲉⲓⲛ ⲉⲣⲉ ⲡⲉⲩⲇⲩⲙⲓⲟⲩⲣⲅⲟⲥ ⲛⲏⲩ ⲉϥⲧⲁⲗⲱⲟⲩ 
ⲉϫⲱⲟⲩ. ⲉϣϫⲉ ⲕⲟⲩⲱϣ ϭⲉ ⲧⲉⲛⲟⲩ ⲉⲣ ⲃⲟⲗ ⲉⲧⲟⲣⲅⲏ ⲉⲧⲛⲏⲩ ⲉⲧⲙⲙⲁⲩ ⲁⲩⲱ 
ⲉⲧⲙⲉⲓ ⲉⲧⲟⲟⲧⲟⲩ ⲛⲛⲉⲑⲗⲓⲯⲓⲥ ⲉⲧⲛⲁϣⲱⲡⲉ ⲥⲁϩⲱⲕ ⲉⲃⲟⲗ ⲙⲡϫⲓ ⲛϭⲟⲛⲥ ⲙⲛ 
ⲛⲟⲃⲉ ⲛⲓⲙ ⲁⲩⲱ ⲙⲙⲛ ⲗⲁⲁⲩ ⲙⲡⲉⲑⲟⲟⲩ ⲛⲁϩⲱⲛ ⲉⲣⲟⲕ ⲕⲁⲛ ⲉⲩϣⲁⲛϩⲱⲛ 
ⲇⲉ ⲟⲛ ⲡϫⲟⲉⲓⲥ ⲓ︦ⲥ︦ ⲛⲁⲕⲧⲟⲟⲩ ⲉⲃⲟⲗ ⲙⲙⲟⲕ. ⲁⲗⲗⲁ ϩⲟⲧⲁⲛ ⲉϥϣⲁⲛϫⲓ ⲉⲟⲟⲩ 
ⲛϩⲏⲧⲕ ϩⲛ ⲛⲉⲕⲃⲏⲩⲉ ⲛⲧⲁⲕϯ ⲉⲟⲟⲩ ⲛⲁϥ ⲛϩⲏⲧⲟⲩ ϫⲉⲕⲁⲥ ⲉⲕⲉϫⲓ ⲉⲟⲟⲩ 
ⲉⲃⲟⲗϩⲓⲧⲟⲟⲧⲟⲩ ⲏ ⲕⲟⲩⲱϣ ⲉⲃⲱⲕ ⲉϩⲟⲩⲛ ⲉⲧⲙⲛⲧⲉⲣⲟ ⲛⲙⲡⲏⲩⲉ ϣⲟⲡⲥ ⲉⲣⲟⲕ 
ϩⲙ ⲡⲉⲓⲙⲁ ⲧⲉⲛⲟⲩ ⲧⲁⲣⲉⲥϣⲟⲡⲕ ⲉⲣⲟⲥ ϩⲱⲱⲥ ϩⲙ ⲡⲙⲁ ⲉⲧⲙⲙⲁⲩ. ⲟⲩⲣⲣⲟ 
ⲅⲁⲣ ⲉϣⲱⲡⲉ ⲉⲥϣⲁⲛⲉⲓ ⲉⲃⲟⲗϩⲛ ⲟⲩⲭⲱⲣⲁ ⲛⲧⲉⲧⲙ ⲗⲁⲁⲩ ϣⲟⲡⲥ ⲉⲣⲟⲟⲩ ⲛⲓⲙ 
ⲛⲉⲧⲛⲁϫⲟⲟⲥ ⲁⲛ ϫⲉ ⲛⲉⲧⲉ ⲙⲡⲟⲩϣⲟⲡⲥ ⲉⲣⲟⲟⲩ ϩⲛ ⲧⲉⲭⲱⲣⲁ ⲉⲧⲟⲩⲉⲛϩⲏ
ⲧⲟⲩ ⲛⲥⲛⲁϣⲟⲡⲟⲩ ⲁⲛ ⲉⲣⲟⲥ ϩⲛ ⲧⲉⲭⲱⲣⲁ ⲛⲧⲁⲥⲉⲓ ⲙⲙⲁⲩ ⲛⲉⲛⲧⲁⲩϣⲟⲡⲥ 
 
ⲇⲉ ⲉⲣⲟⲟⲩ ϩⲛ ⲧⲉⲭⲱⲣⲁ ⲉⲧⲟⲩⲉⲛϩⲏⲧⲥ ⲥⲛⲁϣⲟⲡⲟⲩ ϩⲱⲱⲥ ⲉⲣⲟⲥ ϩⲛ ⲧⲉⲭⲱⲣⲁ 
ⲛⲧⲁⲥⲉⲓ ⲛϩⲏⲧⲥ. ⲡⲉⲓϣⲁϫⲉ ⲇⲉ ⲡⲉ ϫⲉ ⲡⲉⲧⲉ ⲛⲉϥⲛⲁϣⲡ ⲧⲙⲛⲧⲉⲣⲟ ⲙⲡⲛⲟⲩⲧⲉ 
ⲉⲣⲟϥ ⲁⲛ ϩⲙ ⲡⲉⲓⲙⲁ ⲧⲉⲛⲟⲩ ⲛⲛⲉϥⲃⲱⲕ ⲉϩⲟⲩⲛ ⲉⲣⲟⲥ ϩⲙ ⲡⲙⲁ ⲉⲧⲙⲙⲁⲩ 
ⲛⲉⲧⲛⲁϣⲟⲡⲥ ⲇⲉ ⲉⲣⲟⲟⲩ ϩⲙ ⲡⲉⲓⲙⲁ ⲧⲉⲛⲟⲩ ⲥⲛⲁϣⲟⲡⲟⲩ ϩⲱⲟⲩ ⲉⲣⲟⲥ ϩⲙ 
ⲡⲙⲁ ⲉⲧⲙⲙⲁⲩ. ⲕⲟⲩⲱϣ ⲇⲉ ⲉⲓⲙⲉ ϫⲉ ⲛⲁⲓ ⲥⲙⲟⲛⲧ ⲛⲧⲉⲓϩⲉ ϯ ϩⲧⲏⲕ ⲉⲡⲉⲛⲧⲁ 
ⲡϫⲟⲉⲓⲥ ϫⲟⲟϥ ϩⲙ ⲡⲉⲩⲁⲅⲅⲉⲗⲓⲟⲛ ϫⲉ ⲡⲉⲧⲉ ⲛϥⲛⲁϣⲡ ⲧⲙⲛⲧⲉⲣⲟ ⲙⲡⲛⲟⲩⲧⲉ 
ⲉⲣⲟϥ ⲁⲛ ϩⲱⲥ ϣⲏⲣⲉ ϣⲏⲙ ⲛⲉϥⲃⲱⲕ ⲉϩⲟⲩⲛ ⲉⲣⲟⲥ ⲡⲉⲧⲛⲁⲑⲃⲃⲓⲟϥ ⲇⲉ ⲛⲑⲉ 
ⲛⲛⲉⲓϣⲏⲣⲉ ϣⲏⲙ ⲟⲩ ⲙⲟⲛⲟⲛ ϫⲉ ϥⲛⲁⲃⲱⲕ ⲉϩⲟⲩⲛ ⲉⲣⲟⲥ ⲁⲗⲗⲁ ⲛⲧⲟϥ ⲟⲛ 
ⲡⲉ ⲡⲛⲟϭ <pb xml:id="ⲟ︦"/> ϩⲛ ⲧⲙⲛⲧⲉⲣⲟ ⲙⲡⲛⲟⲩⲧⲉ. ⲧⲁⲓ ⲧⲉ ⲑⲉ ⲡⲉⲧⲛⲁⲧϫⲓ ⲛⲧⲙⲛⲧⲉⲣⲟ 
ⲛⲙⲡⲏⲩⲉ ⲉϩⲟⲩⲛ ⲉⲡⲉϥϩⲏⲧ ⲉϥϫⲓ ⲉϩⲟⲩⲛ ⲉⲡⲉϥⲏⲓ ⲙⲡⲣⲣⲟ ⲡⲉⲭ︦ⲥ︦. ⲧⲙⲛⲧⲉⲣⲟ 
ⲛⲙⲡⲏⲩⲉ ⲉⲥϩⲙ ⲡⲉⲓⲙⲁ ⲁⲛ ⲏ ⲡⲁⲓ ⲁⲗⲗⲁ ⲡⲉϫⲁϥ ϫⲉ ⲉⲥⲙⲡⲉⲧⲛⲥⲁ ⲛϩⲟⲩⲛ. 
ⲟⲩⲛ ⲟⲩϣⲁϫⲉ ϣⲟⲟⲡ ⲉⲛⲁⲛⲟⲩϥ ⲉϫⲟⲟϥ ⲛⲉⲧⲛⲁⲕⲁⲁϥ ⲛⲥⲱⲟⲩ ⲥⲉⲛⲁⲥⲉⲓ 
ⲛⲛⲟϭⲛⲉϭ ⲛⲉⲧⲛⲁⲁⲙⲁϩⲧⲉ ⲇⲉ ⲙⲙⲟϥ ⲥⲉⲛⲁⲥⲉⲓ ⲛⲥⲟⲗⲥⲗ. ⲟⲩⲣⲣⲟ ⲡⲉ ⲛⲧⲁϥ
ⲟⲩⲱϣ ⲉⲕⲱⲧⲉ ⲛⲟⲩⲡⲟⲗⲓⲥ ⲏ ⲟⲩⲏⲓ ⲛⲛⲉϥⲙⲁⲧⲟⲓ ⲙⲛ ⲛϥϩⲙϩⲁⲗ ⲙⲛ 
 
ⲛⲉⲧϣⲙϣⲉ ⲛⲁϥ ⲧⲏⲣⲟⲩ ⲛⲧⲟϥ ⲇⲉ ⲡⲣⲣⲟ ⲁϥⲣ ϣⲉⲣⲡ ⲉⲛⲣ ϩⲱⲃ ϩⲁ ⲧⲉⲩϩⲓⲏ.
ⲛⲓⲙ ϭⲉ ⲡⲉⲧⲛⲁⲛⲁⲩ ⲉⲡⲣⲣⲟ ⲉϥϥⲓ ⲱⲛⲉ ⲏ ⲉϥⲡⲱⲛⲅ ⲛⲑⲉ ⲛⲟⲩⲁ ⲛⲉⲣⲅⲁⲧⲏⲥ 
ⲛϥⲧⲙⲣ ϩⲱⲃ ⲛⲧⲟϥ. ⲁⲕⲙⲏⲛ ⲟⲩⲛ ϩⲁϩ ⲛⲁⲙⲉⲗⲉⲧⲁ ⲛⲧⲉϥⲥⲡⲟⲩⲇⲏ ⲏ ⲛⲉⲓ
ϣⲁϫⲉ ⲛⲑⲉ ⲛϩⲉⲛ ⲱⲇⲏ ϩⲟⲓⲛⲉ ⲙⲉⲛ ϩⲛ ⲟⲩⲣⲁϣⲉ ϩⲉⲛ ⲕⲟⲟⲩⲉ ⲇⲉ ϩⲛ ⲟⲩϩⲟⲧⲉ 
ⲉⲩϫⲱ ⲙⲙⲟⲥ ϫⲉ ⲁ ⲡⲣⲣⲟ ⲣ ϩⲱⲃ ⲛⲓⲙ ⲡⲉⲧⲉ ⲛϥⲛⲁⲣ ϩⲱⲃ ⲁⲛ. ⲟⲩⲛ ϩⲁϩ ⲇⲉ 
ⲟⲛ ⲛⲁϫⲡⲓⲉ ϩⲁϩ ⲛϩⲏⲧⲟⲩ ⲛⲁⲙⲉⲗⲏⲥ ⲕⲁⲓ ⲅⲁⲣ ⲛⲧⲟϥ ϩⲱⲱϥ ⲡⲣⲣⲟ ⲛϥϯ 
ⲉⲛϩⲧⲏϥ ϫⲉ ⲛⲓⲙ ⲛⲉⲧⲣ ϩⲱⲃ ϫⲉ ⲉϥⲉⲧⲁⲓⲟⲟⲩ ⲛⲥⲉⲟⲩⲱϩ ⲇⲉ ⲟⲛ ϩⲛ ⲧⲉⲩ
ⲡⲟⲗⲓⲥ ⲏ ⲡⲉⲩⲏⲓ ϣⲁ ⲉⲃⲟⲗ ⲁⲩⲱ ⲟⲛ ϫⲉ ⲛⲓⲙ ⲛⲉⲧⲉ ⲛⲥⲉⲣ ϩⲱⲃ ⲁⲛ ϫⲉ 
ⲉϥⲉⲧϭⲁⲉⲓⲟⲟⲩ ⲁⲩⲱ ⲛϥⲧⲙⲕⲁⲁⲩ ⲇⲉ ⲟⲛ ⲉⲃⲱⲕ ⲉϩⲟⲩⲛ ⲉⲧⲡⲟⲗⲓⲥ ⲏ ⲡⲏⲓ 
ⲉⲧⲙⲙⲁⲩ. ⲛⲧⲁⲛⲥⲱⲧⲙ ϩⲓⲧⲛ ⲛⲓⲙ ⲉⲛⲉϩ ϫⲉ ⲟⲩⲣⲣⲟ ⲙⲟⲣϥ ⲁϥⲣ ϩⲱⲃ ⲏ ϫⲉ 
ⲁϥⲉⲓⲁ ⲣⲁⲧⲟⲩ ⲛⲛⲉϥⲙⲁⲧⲟⲓ. ⲏ ⲛⲉⲅⲣⲁⲫⲏ ⲇⲉ ϩⲱⲟⲩ ⲟ ⲙⲛⲧⲣⲉ ϫⲉ ⲁ ⲡϫⲟⲉⲓⲥ 
ⲓ︦ⲥ︦ ⲙⲟⲣϥ ⲛⲟⲩⲗⲉⲛⲧⲓⲟⲛ ⲁϥⲉⲓⲁ ⲛⲟⲩⲉⲣⲏⲧⲉ ⲛⲛⲉϥⲙⲁⲑⲏⲧⲏⲥ ⲉⲁϥⲕⲁⲧⲁⲫⲣⲟ
ⲛⲉⲓ ⲙⲡϣⲓⲡⲉ. ⲁⲩⲱ ⲟⲩ ⲙⲟⲛⲟⲛ ϫⲉ ϩⲱⲃ ⲛⲓⲙ ⲛⲧⲁϥⲁⲁⲩ <pb xml:id="ⲟ︦ⲁ︦"/> ⲛⲧⲁϥⲁⲁⲩ 
 
ⲧⲏⲣⲟⲩ ⲉⲧⲃⲉ ⲡⲉⲛⲟⲩϫⲁⲓ ⲁⲗⲗⲁ ⲁϥϯ ⲟⲛ ⲙⲡⲉϥⲥⲱⲙⲁ ⲙⲛ ⲉⲡⲉϥⲥⲛⲟϥ ϩⲁ
ⲣⲟⲛ. ⲛⲓⲙ ϭⲉ ⲧⲉⲛⲟⲩ ϩⲛ ⲛⲉϥϩⲙϩⲁⲗ ⲏ ⲛϥⲙⲁⲧⲟⲓ ⲛⲭⲣⲓⲥⲧⲓⲁⲛⲟⲥ ⲛⲉⲧⲛⲁ
ϫⲟⲟⲥ ⲁⲛ ϫⲉ ⲁ ⲡⲣⲣⲟ ϣⲡ ϩⲓⲥⲉ ⲁⲩⲱ ⲛⲓⲙ ⲡⲉⲧⲉ ⲛⲉϥⲛⲁⲣ ϩⲱⲃ ⲁⲛ. ⲕⲁⲛ 
ⲉϣϫⲉ ϯⲙⲉϩ ϭⲉ ⲛϣⲓⲡⲉ ⲧⲉⲛⲟⲩ ⲉⲧⲃⲉ ⲧⲁⲙⲉⲗⲓⲁ ϯⲙⲉϩ ⲅⲁⲣ ⲁⲗⲏⲑⲱⲥ ϩⲟ
ⲙⲓⲱⲥ ⲧⲁⲛⲁⲅⲕⲏ ⲉⲣⲟⲓ ⲧⲉ ⲉⲧⲣⲁϫⲟⲟⲥ ⲛⲧⲉⲓϩⲉ ϫⲉ ⲉϣϣⲉ ⲉⲡⲣⲱⲙⲉ ⲛⲟⲩⲏⲣ 
ⲉϣⲗⲏⲗ ⲛϩⲁϩ ⲛⲥⲟⲡ ⲏ ⲁϫⲛ ⲱϫⲛ ⲉϥⲥⲱⲧⲙ ϫⲉ ⲓ︦ⲥ︦ ⲛϥⲟ ⲛⲟⲩϣⲏ ⲛⲣⲟⲉⲓⲥ ⲡⲉ 
ϩⲙ ⲡⲉϣⲗⲗ ⲙⲡⲛⲟⲩⲧⲉ . ⲉⲧⲃⲉ ⲛⲓⲙ ⲉⲧⲃⲏⲏⲧϥ ϫⲛ ⲉⲧⲃⲏⲏⲧⲛ. ⲁⲛⲁⲩ ϫⲉ 
ⲉϣϣⲉ ⲉⲡⲣⲱⲙⲉ ⲛⲟⲩⲏⲣ ⲉⲛⲏⲥⲧⲉⲩⲉ ⲉϥⲥⲱⲧⲙ ϫⲉ ⲁ ⲓ︦ⲥ︦ ⲣ ϩⲙⲉ ⲛϩⲟⲟⲩ ⲙⲛ ϩⲙⲉ 
ⲛⲟⲩϣⲏ ⲉϥⲛⲏⲥⲧⲉⲩⲉ. ⲉⲧⲃⲉ ⲛⲓⲙ ⲉⲧⲃⲏⲏⲧϥ ϫⲛ ⲉⲧⲃⲏⲏⲧⲛ. ⲁⲛⲁⲩ ⲇⲉ ⲟⲛ ϫⲉ 
ϣϣⲉ ⲉⲡⲣⲱⲙⲉ ⲛⲟⲩⲏⲣ ⲉϣⲡ ϩⲓⲥⲉ ⲉϥⲥⲱⲧⲙ ϫⲉ ⲓ︦ⲥ︦ ϩⲱⲱϥ ⲁϥϣⲡ ϩⲓⲥⲉ ϩⲛ 
ⲧⲥⲁⲣⲝ ⲉⲧⲃⲏⲏⲧϥ ⲁⲛ ⲁⲗⲗⲁ ⲉⲧⲃⲏⲏⲧⲛ. ⲙⲁⲗⲓⲥⲧⲁ ⲇⲉ ⲓ︦ⲥ︦ ⲟⲃϣ ⲁⲛ ⲉⲛⲉⲧⲣ ϩⲱⲃ 
ⲉⲡⲁⲅⲁⲑⲟⲛ ⲙⲛ ⲛⲉⲧⲉ ⲛⲥⲉⲣ ϩⲱⲃ ⲁⲛ ⲛⲁⲓ ⲙⲉⲛ ⲛⲧⲁⲩϣⲱⲡⲉ ⲛⲥⲡⲟⲩⲇⲁⲓⲟⲥ 
ϫⲉ ⲉϥⲉϫⲓⲧⲟⲩ ⲉϩⲟⲩⲛ ⲛⲙⲙⲁϥ ⲉⲧⲉϥⲙⲛⲧⲉⲣⲟ ϣⲁ ⲉⲛⲉϩ ⲛⲉⲓⲕⲟⲟⲩⲉ ⲇⲉ 
 
ⲛⲥⲉⲧⲙⲣ ⲃⲟⲗ ⲉⲡⲕⲱϩⲧ ⲛϣⲁ ⲉⲛⲉϩ ⲉⲧⲃⲉ ϫⲉ ⲙⲡⲟⲩⲣ ⲡⲡⲉⲧⲛⲁⲛⲟⲩϥ ⲁⲛ 
ⲙⲙⲁⲧⲉ ⲏ ϫⲉ ⲙⲡⲟⲩϣⲡ ϩⲓⲥⲉ ⲉⲧⲃⲉ ⲡϫⲟⲉⲓⲥ ⲓ︦ⲥ︦ ⲁⲗⲗⲁ ⲙⲡⲟⲩⲕⲁ ⲧⲟⲟⲧⲟⲩ 
ⲉⲃⲟⲗϩⲙ ⲡⲛⲟⲃⲉ. ⲉϣϫⲉ ϣⲁⲣⲉ ⲡϣⲱⲥ ⲇⲉ ϭⲱⲛⲧ ⲉⲛⲉⲥⲟⲟⲩ ⲉⲧⲛⲁⲁϩⲉ ⲉⲡⲁ
ϩⲟⲩ ⲛⲥⲉⲧⲙⲙⲟⲟϣⲉ ⲙⲛ ⲡⲟⲟϩⲉ ϩⲓ ϩⲓⲏ ⲙⲙⲟϥ ⲉϥϩⲣⲁ ⲛⲥⲱⲟⲩ ⲉⲓⲉ 
ⲛⲉⲧⲛⲁⲟⲩⲁϩⲟⲩ ⲁⲛ ⲛⲥⲱϥ ⲉϥϣⲁⲛⲙⲟⲟϣⲉ ϩⲓⲏ ⲙⲙⲟⲟⲩ ϥⲛⲁⲛⲟⲩϭⲥ ⲉⲣⲟⲟⲩ 
ⲛϩⲟⲩⲟ ⲉϥϣⲁⲛⲕⲧⲟϥ ⲉⲣⲟⲟⲩ ⲙⲁⲗⲓⲥⲧⲁ ⲛⲥⲉϭⲟⲟⲃⲉ ⲁⲛ <pb xml:id="ⲟ︦ⲃ︦"/> ϫⲉ ⲉϥⲉϯⲥⲟ 
ⲉⲣⲟⲟⲩ ⲉⲧⲃⲉ ⲧⲉⲩⲙⲛⲧⲁⲧϭⲟⲙ ⲁⲗⲗⲁ ⲉⲧⲃⲉ ⲧⲁⲧⲁⲝⲓⲁ ⲛⲧⲉⲩⲙⲛⲧⲁⲧⲗⲟⲅⲟⲛ 
ⲙⲡⲟⲩⲁϩⲟⲩ ⲛⲥⲱϥ. ⲉⲓϫⲱ ⲙⲡⲁⲓ ϫⲉ ⲉϣϫⲉ ⲙⲡⲉ ⲡⲛⲟⲩⲧⲉ ϯⲥⲟ ⲉⲛⲁⲓ ⲙⲡⲉⲓ
ⲟⲩⲟⲉⲓϣ ϩⲓ ⲡϫⲁⲓⲉ ⲉⲛⲧⲁⲩⲣ ⲁⲧⲥⲱⲧⲙ ⲛⲥⲱϥ ⲉⲧⲙⲙⲟⲟϣⲉ ϩⲛ ⲛⲉϥⲇⲓⲕⲁⲓ
ⲱⲙⲁ ⲉⲩⲣ ⲡⲕⲉϣⲟⲩϣⲟⲩ ⲙⲙⲟⲟⲩ ϫⲉ ⲁ ⲡⲛⲟⲩⲧⲉ ϣⲁϫⲉ ⲛⲙⲙⲁⲛ ⲛϥⲛⲁ
ϯⲥⲟ ϩⲱⲱϥ ⲁⲛ ⲉⲣⲟⲛ ⲉⲛϣⲁⲛⲧⲙϩⲁⲣⲉϩ ⲉⲛⲉϥⲉⲛⲧⲟⲗⲏ. ⲟⲩ ⲇⲉ ⲡⲉ ϫⲉ ϩⲓ 
ⲡⲁϩⲟⲩ ⲙⲙⲟⲟⲩ ⲏ ϫⲉ ϩⲓ ⲑⲏ ⲙⲙⲟⲟⲩ. ϩⲓ ⲡⲁϩⲟⲩ ⲡⲉ ϫⲉ ⲧⲡⲉⲧⲣⲁ ⲛⲉⲥ
 
ⲟⲩⲏϩ ⲛⲥⲱⲟⲩ ⲧⲡⲉⲧⲣⲁ ⲇⲉ ⲛⲉ ⲡⲉⲭ︦ⲥ︦ ⲡⲉ. ⲉⲧⲃⲉ ⲡⲁⲓ ⲛⲉⲧⲉ ⲙⲡⲟⲩⲁϩⲟⲩ 
ⲛⲥⲱϥ ⲙⲡⲉⲓⲟⲩⲟⲉⲓϣ ⲁϥⲉⲓⲛⲉ ⲉϩⲣⲁⲓ ⲉϫⲱⲟⲩ ⲛⲛⲉⲓⲑⲗⲓⲯⲓⲥ ⲧⲏⲣⲟⲩ ⲉⲧⲃⲉ 
ⲧⲉⲩⲙⲛⲧⲁⲧⲥⲱⲧⲙ ⲙⲛ ⲧⲉⲩⲙⲛⲧⲛⲁϣⲧ ϩⲏⲧ ⲛⲑⲉ ⲛⲧⲁ ⲡⲕⲁϩ ⲟⲩⲱⲛ 
ⲁϥⲟⲙⲕⲟⲩ. ϩⲓ ⲑⲏ ⲇⲉ ⲡⲉ ϫⲉ ⲁϥⲉⲓ ⲉⲡⲕⲟⲥⲙⲟⲥ ⲛϭⲓ ⲡϫⲟⲉⲓⲥ ⲁⲩⲱ ⲁϥⲟⲩⲟⲛϩϥ 
ⲉⲃⲟⲗ ⲛⲉⲛⲣⲱⲙⲉ ⲁϥϯ ⲥⲃⲱ ⲛⲧⲉⲓϩⲉ ϫⲉ ⲡⲉⲧⲟⲩⲱϣ ⲉⲉⲓ ⲉⲡⲁϩⲟⲩ ⲙⲙⲟⲓ 
ⲙⲁⲣⲉϥⲁⲡⲁⲣⲛⲁ ⲙⲙⲟϥ ⲛϥϥⲓ ⲙⲡⲉϥⲥⲧⲁⲩⲣⲟⲥ ⲛϥⲟⲩⲁϩϥ ⲛⲥⲱⲓ ⲁⲩⲱ ⲟⲛ 
ϫⲉ ⲛⲁⲉⲥⲟⲟⲩ ⲁⲛⲟⲕ ϣⲁⲩⲥⲱⲧⲙ ⲉⲧⲁⲥⲙⲏ ⲁⲩⲱ ⲥⲉⲛⲁⲟⲩⲁϩⲟⲩ ⲛⲥⲱϥ. ⲕⲧⲟϥ 
ⲇⲉ ϩⲱⲱϥ ⲡⲉ ϫⲉ ⲉϥⲛⲏⲩ ⲉⲕⲣⲓⲛⲉ ⲛⲛⲉⲧⲟⲛϩ ⲙⲛ ⲛⲉⲧⲙⲟⲟⲩⲧ. ⲧⲉⲛⲟⲩ 
ϭⲉ ⲙⲡⲣⲧⲣⲉϥϭⲱⲛⲧ ⲉⲣⲟⲛ ⲉϥϣⲁⲛⲉⲓ ⲉⲧⲃⲉ ⲛⲉⲛϩⲃⲏⲩⲉ ⲙⲡⲟⲛⲏⲣⲟⲛ ⲙⲡⲉⲓ 
ⲟⲩⲟⲉⲓϣ ⲅⲁⲣ ⲁⲛⲧⲉⲓ ⲧⲣⲉⲩⲕⲣⲛⲉ ⲛⲉⲛⲣⲱⲙⲉ ⲉⲃⲟⲗϩⲓⲧⲟⲟⲧϥ ϩⲙ ⲡⲧⲣⲉϥⲉⲓ 
ⲁⲩⲕⲣⲓⲛⲉ ⲛⲧⲟⲟⲩ ⲙⲙⲟϥ ⲁⲛⲧⲉⲓ ⲧⲣⲉϥⲥⲟϣⲟⲩ ⲁⲩⲧϭⲁⲉⲓⲟϥ ⲇⲉ ⲛⲧⲟⲟⲩ 
ⲙⲡⲉⲓⲥⲟⲡ ⲇⲉ ⲛⲧⲟϥ ⲉϥⲛⲏⲩ ⲉϯ ϩⲁⲡ ⲉⲟⲩⲟⲛ ⲛⲓⲙ ϩⲓ ⲟⲩⲥⲟⲡ ⲛϥϯ ⲙⲡⲟⲩⲁ 
ⲡⲟⲩⲁ ⲕⲁⲧⲁ ⲛⲉϥϩⲃⲏⲩⲉ. ⲏ ⲙⲡⲱⲣ ϭⲉ ⲧⲉⲛⲟⲩ ⲉⲧⲣⲉⲛ<pb xml:id="ⲟ︦ⲅ︦"/>ⲱⲡ ⲉⲡⲧⲱϩ 
 
ⲉϥϣⲁⲛⲉⲓ ⲙⲛ ⲡϩⲁ ⲁⲗⲗⲁ ⲙⲁⲣⲉⲛⲱⲡ ⲉⲡⲉⲥⲟⲩⲟ ⲙⲁⲗⲓⲥⲧⲁ ϫⲉ ⲁⲛⲟⲛ ϩⲉⲛ 
ⲁⲧⲥⲟⲟⲩⲛ ⲁⲛ ⲁⲗⲗⲁ ⲁⲛⲥⲟⲩⲛ ϩⲱⲃ ⲛⲓⲙ ⲛⲉⲧⲛⲁⲛⲟⲩⲟⲩ ⲙⲛ ⲛⲉⲑⲟⲟⲩ. ⲉⲛ
ϣⲁⲛⲛⲟⲉⲓⲕ ⲇⲉ ϫⲉ ⲛⲧⲟϥ ⲡⲉⲧϣⲁϫⲉ ϩⲙ ⲡⲉⲛⲡⲣⲟⲫⲏⲧⲏⲥ ϫⲓⲛ ⲛϣⲟⲣⲡ ϫⲉ 
ⲙⲡⲣⲧⲣⲁⲉⲓ ⲧⲁⲕⲉ ⲡⲕⲁϩ ⲧⲏⲣϥ ⲧⲛⲛⲁⲉⲓⲙⲉ ⲟⲛ ϫⲉ ⲟⲩϩⲟⲧⲉ ⲡⲉ ⲡϩⲟⲟⲩ ⲉⲧ
ⲙⲙⲁⲩ. ⲁⲣⲓ ⲡⲙⲉⲉⲩⲉ ⲛⲉⲛϣⲁϫⲉ ⲧⲏⲣⲟⲩ ⲛⲛⲉⲩⲁⲅⲅⲉⲗⲓⲟⲛ ⲉⲧⲟⲩⲁⲁⲃ ⲛⲧⲁⲩ
ϫⲟⲟⲩ ϫⲉ ⲥⲉⲛⲁϣⲱⲡⲉ. ⲁⲣⲓ ⲡⲙⲉⲉⲩⲉ ⲟⲛ ⲛⲉⲛⲛⲟⲙⲟⲥ ⲙⲡⲉϥϩⲙϩⲁⲗ ⲙⲱⲩⲥⲏⲥ 
ⲙⲛ ⲛⲉⲛⲧⲁⲩϫⲟⲟⲩ ⲧⲏⲣⲟⲩ ϩⲛ ⲛⲉⲅⲣⲁⲫⲏ. ⲧⲉⲧⲛⲧⲙⲁⲉⲓⲏⲩ ⲙⲉⲛ ϫⲉ ⲧⲉⲧⲛϯ 
ⲉⲟⲟⲩ ⲙⲡⲛⲟⲩⲧⲉ ⲕⲁⲧⲁ ⲡⲉⲛⲧⲁ ⲡⲁⲡⲟⲥⲧⲟⲗⲟⲥ ϫⲟⲟϥ ϫⲉ ⲉⲧⲉⲧⲛϫⲓⲥⲉ ⲛⲛⲉⲧⲛ
ⲉⲣⲏⲩ ⲉⲣⲱⲧⲛ ϩⲙ ⲡⲧⲁⲉⲓⲟ. ⲁⲗⲗⲁ ⲉⲡⲉⲓⲇⲏ ⲛⲁⲛⲟⲩ ϫⲉ ⲧⲙⲉ ϯⲛⲁϫⲟⲟⲥ 
ⲛⲧⲉⲓϩⲉ ϫⲉ ⲉⲓⲛⲁϣⲱⲡⲉ ⲁⲛ ⲙⲙⲁⲕⲁⲣⲓⲟⲥ ⲉⲧⲉⲧⲛϣⲁ ⲛⲁⲓⲡⲉⲛⲟⲩ ⲙⲙⲟⲓ ϫⲉ ⲁⲓ
ϫⲱ ⲛⲏⲧⲛ ⲛⲟⲩϣⲁϫⲉ ⲟⲩⲇⲉ ⲉⲧⲉⲧⲛⲛⲁϣⲱⲡⲉ ⲁⲛ ⲙⲙⲁⲕⲁⲣⲓⲟⲥ ⲉⲓϣⲁⲛⲧⲙⲁ
ⲉⲓⲱⲧⲛ ϫⲉ ⲉⲧⲉⲧⲛⲥⲱⲧⲙ ⲉⲣⲟϥ ⲁ ϩⲉⲛ ⲙⲏⲏϣⲉ ⲱⲙⲥ ⲉⲩⲧⲁⲓⲟ ⲛⲛⲉⲩⲉⲣⲏⲩ 
ⲉⲡϫⲓⲛϫⲏ ⲉⲩϯ ⲛⲟⲩϭⲥ ⲙⲡϣⲁϫⲉ ⲙⲡⲛⲟⲩⲧⲉ ⲁⲗⲗⲁ ϩⲟⲧⲁⲛ ⲉⲓϣⲁⲛⲧⲙⲁⲉⲓⲉ 
ⲡⲗⲟⲅⲟⲥ ⲙⲡⲛⲟⲩⲧⲉ ⲁⲩⲱ ⲧⲁⲣ ⲛⲉⲧϥϯ ⲥⲃⲱ ⲛⲁⲓ ⲉⲣⲟⲟⲩ ⲁⲛⲟⲕ ⲙⲉⲛ ⲛϯ
 
ⲛⲁϣⲱⲡⲉ ⲁⲛ ⲙⲙⲁⲕⲁⲣⲓⲟⲥ ⲛⲧⲉⲓⲕⲉϩⲉ ⲙⲙⲛ ϩⲙⲟⲧ ⲅⲁⲣ ⲉⲣⲟⲛ ⲛⲛⲁϩⲣⲙ 
ⲡⲉⲛⲧⲁ ⲡϫⲟⲉⲓⲥ ϫⲟⲟϥ ϫⲉ ⲧⲉⲧⲛϣⲁⲛⲣ ϩⲱⲃ ⲛⲓⲙ ⲛⲧⲁⲩⲟⲩⲉϩ ⲥⲁϩⲛⲉ ⲙⲙⲟⲟⲩ 
ⲛⲏⲧⲛ ⲁⲛϫⲓⲥⲉ ϫⲉ ⲁⲛ ϩⲉⲛ ϩⲙϩⲁⲗ ⲛⲁⲧϣⲁⲩ ⲡⲉⲧⲉⲣⲟⲛ ⲉⲁⲁϥ ⲡⲉ ⲛⲧⲁⲛ
ⲁⲁϥ. ⲁⲩⲱ ⲛⲧⲉⲓϩⲉ ϩⲱⲧⲧⲏⲩⲧⲛ ⲉⲧⲉⲧⲛϣⲁⲛⲧⲙⲁⲓⲉ ⲡⲗⲟⲅⲟⲥ ⲙⲡⲛⲟⲩⲧⲉ 
ⲛⲧⲉⲧⲛⲥⲱⲧⲙ ϩⲛ ⲟⲩⲥⲧⲱⲧ ⲛⲥⲱϥ <pb xml:id="ⲟ︦ⲇ︦"/> ⲛⲥⲱϥ ⲉⲧⲙⲣ ϫⲓ ⲛϭⲟⲛⲥ ⲙⲛ ⲛⲕⲉ
ⲡⲉⲑⲟⲟⲩ ⲧⲏⲣⲟⲩ ⲛⲧⲉⲧⲛϥⲓ ⲙⲡⲣⲟⲟⲩϣ ⲙⲡⲉⲧⲛⲁⲛⲟⲩϥ ⲛⲓⲙ ⲉⲁⲁϥ ⲧⲟⲧⲉ ⲧⲛ
ⲛⲁϣⲱⲡⲉ ⲙⲙⲁⲕⲁⲣⲓⲟⲥ ϫⲉ ⲛⲛⲁϫⲟⲟⲥ ϫⲉ ⲡⲉⲧⲉⲣⲱⲧⲛ ⲉⲁⲁϥ ⲡⲉ ⲛⲧⲁⲧⲛⲁⲁϥ 
ⲉⲓⲛⲁϯ ϩⲏⲩ ⲅⲁⲣ ⲛⲟⲩ ⲉⲓϣⲁⲛϫⲱ ⲛⲏⲧⲛ ⲛϩⲉⲛ ϣⲁϫⲉ ⲉⲛⲁϣⲱⲟⲩ ⲛⲑⲉ ⲛϩⲉⲛ 
ⲙⲟⲩ ⲛϩⲱⲟⲩ ⲁⲩⲱ ⲙⲛⲛⲥⲁ ⲧⲣⲁⲟⲩⲱ ⲉⲓϣⲁϫⲉ ⲛⲧⲉⲧⲛϣⲁϫⲉ ⲛⲥⲱⲓ ϫⲉ ⲙⲡⲉⲓⲣ 
ⲗⲁⲁⲩ ⲛϩⲏⲧⲟⲩ ⲛⲑⲉ ⲉⲧⲉ ⲧⲛⲥⲩⲛⲏⲑⲓⲁ ⲧⲉ ⲧⲁⲓ ⲙⲁⲗⲓⲥⲧⲁ ⲛⲧⲱⲧⲛ ⲱ ⲙⲡⲟ
ⲗⲓⲧⲏⲥ ⲏ ⲛⲁⲣⲭⲱⲛ ⲛⲣⲙⲙⲁⲟ. ⲁⲗⲗⲁ ⲉⲓⲛⲁϯ ϩⲏⲩ ⲛⲧⲟϥ ⲉⲓϣⲁⲛⲉⲓⲣⲉ ⲕⲁⲧⲁ 
ⲛⲉⲧⲉⲣⲉ ⲛⲉⲅⲣⲁⲫⲏ ϫⲱ ⲙⲙⲟⲟⲩ. ⲏ ⲉⲛⲧⲉⲓϩⲉ ϩⲱⲧⲧⲏⲩⲧⲛ ⲉⲧⲉⲧⲛⲛⲁϯ ϩⲏⲩ 
ⲉⲛⲟⲩ ⲛⲧⲱⲧⲛ ⲉⲧⲉⲧⲛϣⲁⲛⲱϣ ⲉⲃⲟⲗ ϩⲙ ⲡⲕⲱⲧⲉ ⲛⲧⲕⲁⲑⲉⲇⲣⲁ ⲉⲧⲉⲧⲛⲧⲁⲉⲓⲟ 
 
ⲙⲡⲉⲧϫⲱ ⲙⲡϣⲁϫⲉ ⲙⲁⲗⲗⲟⲛ ⲇⲉ ⲛⲉⲧⲉⲧⲛⲁϯ ϩⲏⲩ ⲉⲧⲉⲧⲛϣⲁⲛⲉⲓⲣⲉ ⲕⲁⲧⲁ 
ⲡϣⲁϫⲉ ⲉⲧⲉⲧⲛⲥⲱⲧⲙ ⲉⲣⲟϥ. ⲉⲛⲛⲁⲧⲙⲁⲉⲓⲉ ⲡⲗⲟⲅⲟⲥ ⲛⲧⲛⲥⲟϣϥ ⲇⲉ ϩⲱⲱϥ 
ϩⲛ ⲛⲉⲛⲡⲁⲣⲁⲃⲁⲥⲓⲥ. ⲁⲗⲗⲁ ⲛⲛⲁⲧⲙⲁⲉⲓⲟϥ ϩⲛ ⲛⲉⲛϩⲃⲏⲩⲉ ⲛⲇⲓⲕⲁⲓⲟⲛ ϩⲓ ⲙⲉ 
ϫⲉⲕⲁⲥ ⲛⲛⲁⲣ ⲃⲟⲗ ⲡϥⲕⲣⲓⲙⲁ ⲙⲙⲉ. ⲙⲏ ⲛⲥⲙⲟⲧⲛ ⲁⲛ ⲉⲧⲣⲁϫⲟⲟⲥ ϫⲉ ⲉⲛⲉ 
ⲧⲉⲧⲛⲥⲉⲓ ⲛⲥⲱⲧⲙ ⲁⲛ ⲉⲡϣⲁϫⲉ ⲙⲡⲛⲟⲩⲧⲉ ⲛⲑⲉ ϩⲱⲧⲧⲏⲩⲧⲛ ⲉⲧⲉⲧⲛϫⲱ ⲙ
ⲙⲟⲥ ϫⲉ ⲛⲁⲙⲉ ⲛⲅⲥⲉⲓ ⲁⲛ ⲛϫⲱ ⲙⲡϣⲁϫⲉ ⲙⲡⲛⲟⲩⲧⲉ. ⲉⲥⲙⲟⲕϩ ⲇⲉ ⲛⲟⲩ 
ⲛⲧⲟϥ ⲉⲧⲣⲁϫⲟⲟⲥ ϫⲉ ⲁ ⲧⲉⲧⲛⲟⲩⲱϣⲥ ⲉⲃⲟⲗϩⲙ ⲡⲉⲧⲛϩⲏⲧ ϩⲛ ⲧⲙⲛⲧⲣⲉϥ
ⲥⲱⲧⲙ. ⲁⲗⲗⲁ ⲛⲛⲁϯ ϩⲏⲩ ⲛⲟⲩ ⲛϣⲁⲛⲧⲁⲓⲉ ⲛⲉⲛⲉⲣⲏⲩ ⲙⲙⲁⲧⲉ ϩⲙ ⲡⲉⲛ
ϣⲁϫⲉ ⲁⲩⲉϣⲱⲡⲉ ⲣⲱ ⲙⲡⲁⲓ ⲛⲁϣⲱⲡⲉ ⲛⲁⲛ ⲁⲛ ⲉⲩϫⲣⲟⲡ . ⲛⲑⲉ ⲉⲧⲉⲣⲉ 
ⲡⲗⲟⲅⲟⲥ ϫⲱ ⲙⲙⲟⲥ ϫⲉ ⲁⲩⲙⲉⲣⲉ ⲡⲉⲟⲟⲩ ⲅⲁⲣ <pb xml:id="ⲟ︦ⲉ︦"/> ⲛⲛⲣⲱⲙⲉ ⲉϩⲟⲩⲉ 
ⲉⲙⲉⲣⲉ ⲡⲉⲟⲟⲩ ⲙⲡⲛⲟⲩⲧⲉ . ⲉⲓⲉ ϫⲉ ⲛⲁϣ ⲛϩⲉ ⲉⲧⲉⲧⲛⲁϣⲡⲓⲥⲧⲉⲩⲉ ⲉⲧⲉⲧⲛ
ϫⲓ ⲉⲟⲟⲩ ⲉⲃⲟⲗϩⲓⲧⲛ ⲛⲉⲧⲛⲉⲣⲏⲩⲉ . ⲁⲩⲱ ⲡⲉⲟⲟⲩ ⲡⲉⲃⲟⲗⲓⲧⲙ ⲡⲉⲓⲟⲩⲁ 
 
ⲛⲟⲩⲱⲧ ⲛⲧⲉⲧⲛϣⲓⲛⲉ ⲛⲥⲱϥ ⲁⲛ. ⲏ ϫⲉ ⲟⲩⲟⲓ ⲛⲏⲧⲛ ⲉⲣϣⲁⲛ ⲛⲣⲱⲙⲉ ⲧⲏⲣⲟⲩ 
ⲧⲁⲉⲓⲉ ⲧⲏⲩⲧⲛ. ⲛⲁⲓⲁⲧⲟⲩ ⲇⲉ ⲛⲟⲩⲟⲛ ⲛⲓⲙ ϩⲙ ⲙⲁ ⲛⲓⲙ ⲉⲧⲥⲉⲓ ⲁⲛ ⲉⲛⲣ 
ⲡⲉⲧⲛⲁⲛⲟⲩϥ ⲛⲑⲉ ⲟⲛ ⲉⲧⲟⲩⲥⲉⲓ ⲁⲛ ⲛϫⲱ ⲙⲡϣⲁϫⲉ ⲙⲡⲛⲟⲩⲧⲉ ⲁⲩⲱ ⲛⲁⲓ
ⲁⲧⲟⲩ ⲛⲟⲩⲟⲛ ⲛⲓⲙ ⲉⲧⲟⲩⲱϣⲥ ⲉⲃⲟⲗϩⲙ ⲡⲡⲉⲧⲛⲁⲛⲟⲩϥ ⲛⲑⲉ ⲟⲛ ⲉⲧⲟⲩ
ⲱϣⲥ ⲉⲃⲟⲗϩⲙ ⲡⲥⲱⲧⲙ ⲉⲡϣⲁϫⲉ ⲙⲡⲛⲟⲩⲧⲉ. ⲉⲛⲉ ⲙⲙⲛ ϩⲁϩ ⲅⲁⲣ ⲱⲃϣ 
ⲙⲙⲟⲟⲩ ⲉⲣ ⲡϩⲱⲃ ⲛⲉⲩⲛⲁⲡⲁⲣⲁⲅⲅⲉⲓⲗⲉ ⲁⲛ ⲛⲧⲉⲓϩⲉ ϩⲛ ⲟⲩϩⲧⲟⲣ ⲛϭⲓ 
ⲛⲉⲧⲟⲩⲁⲁⲃ ϫⲉ ϣⲱⲡⲉ ⲛⲣⲉϥⲉⲓⲣⲉ ⲙⲡϣⲁϫⲉ ⲁⲩⲱ ⲛⲣⲉϥⲥⲱⲧⲙ ⲙⲙⲁⲧⲉ ⲁⲛ 
ⲉⲧⲉⲧⲛⲡⲗⲁⲛⲁ ⲙⲙⲱⲧⲛ. ⲛⲁϣⲱⲟⲩ ⲅⲁⲣ ⲛϭⲓ ⲛⲉⲧϣⲟⲟⲡ ϩⲙ ⲡϩⲁⲡ ⲛⲉⲛ
ϣⲁϫⲉ ⲛⲛⲉⲅⲣⲁⲫⲏ ϫⲓⲛ ⲛⲉⲧϯ ⲥⲃⲱ ϣⲁ ⲛⲉⲧϫⲓ ⲥⲃⲱ ϩⲉⲛ ⲕⲟⲩⲓ ⲇⲉ ⲛⲉ 
ⲛⲉⲧⲛⲁⲣ ⲃⲟⲗ ⲉⲡⲉⲩⲕⲣⲓⲙⲁ ⲛⲉⲧⲉ ⲙⲡⲉ ⲛⲉⲅⲣⲁⲫⲏ ⲅⲁⲣ ⲧϭⲁⲉⲓⲟⲟⲩ ⲙⲙⲛ
ⲧⲟⲩ ⲥⲱϣ ⲙⲙⲁⲩ ⲁⲩⲱ ⲛⲉⲧⲉ ⲙⲡⲉ ⲛⲉⲅⲣⲁⲫⲏ ⲧⲁⲉⲓⲟⲟⲩ ⲙⲙⲛⲧⲟⲩ 
ⲧⲁⲉⲓⲟ ⲙⲙⲁⲩ ⲕⲁⲧⲁ ⲗⲁⲁⲩ ⲛⲥⲙⲟⲧ. ⲉⲣϣⲁⲛ ⲡϫⲟⲉⲓⲥ ⲅⲁⲣ ⲡⲛⲟⲩⲧⲉ ⲧϭⲁⲓⲉ 
 
ⲟⲩⲣⲱⲙⲉ ⲉⲧⲃⲉ ⲛⲉϥⲛⲟⲃⲉ ⲛⲧⲉ ⲧⲟⲓⲕⲟⲩⲙⲉⲛⲏ ⲧⲏⲣⲥ ⲥⲙⲟⲩ ⲉⲣⲟϥ ⲙⲛ ⲥⲙⲟⲩ 
ⲛⲁϣⲱⲡⲉ ϩⲓϫⲱϥ ⲟⲩⲇⲉ ⲛⲥⲉⲛⲁϣϥⲓ ⲁⲛ ⲙⲡⲥⲁϩⲟⲩ ⲉⲧϩⲓϫⲱϥ ϩⲟⲧⲁⲛ ⲇⲉ 
ⲉⲣϣⲁⲛ ⲡⲛⲟⲩⲧⲉ ⲥⲙⲟⲩ ⲉϩⲉⲛ ⲣⲱⲙⲉ ⲉⲧⲃⲉ ⲛⲉⲩⲡⲉⲧⲛⲁⲛⲟⲩⲟⲩ ⲛⲧⲉ ⲧⲟⲓⲕⲟⲩ
ⲙⲉⲛⲏ ⲧⲏⲣⲥ ϩⲟⲟⲩϣ ⲉⲣⲟⲟⲩ ⲙⲙⲛ ⲥⲱϣ ⲛⲧⲁⲩ ⲛⲁⲧⲁϩⲟⲟⲩ. ⲛⲉⲧⲧⲙⲁⲉⲓⲟ 
ⲛϩⲉⲛ ⲣⲱⲙⲉ ⲛⲣⲉϥⲉⲣ ⲛⲟⲃⲉ <pb xml:id="ⲟ︦︦ϝ︦"/> ⲙⲡⲟⲩⲙⲉⲧⲁⲛⲟⲉⲓ ⲉⲩⲥⲱϣ ⲙⲙⲟⲟⲩ 
ⲙⲁⲩⲁⲁⲩ ⲁⲩⲱ ⲛⲉⲧⲧϭⲁⲉⲓⲟ . ⲛϩⲉⲛ ⲣⲱⲙⲉ ⲉⲩⲉⲓⲣⲉ ⲙⲡⲡⲉⲧⲛⲁⲛⲟⲩϥ ⲉⲩ
ⲧϭⲁⲉⲓⲟ ⲙⲙⲟⲟⲩ ⲙⲙⲓⲛ ⲙⲙⲟⲟⲩ. ⲕⲁⲛ ⲉϣⲱⲡⲉ ⲉⲣϣⲁⲛ ⲟⲩⲣⲱⲙⲉ ⲛⲇⲓⲕⲁ
ⲓⲟⲥ ⲛⲧⲟⲟⲧⲟⲩ ⲛϩⲉⲛ ⲣⲱⲙⲉ ⲛⲣⲉϥϫⲓ ⲛϭⲟⲛⲥ ϫⲉ ⲛⲛⲁϫⲟⲟⲥ ϫⲉ ⲛⲉⲧⲟⲩⲏϩ 
ⲧⲏⲣⲟⲩ ϩⲛ ⲧⲟⲓⲕⲟⲩⲙⲉⲛⲏ ⲡⲛⲟⲩⲧⲉ ⲛⲁⲛⲁϩⲙⲉϥ ⲛⲧⲟⲟⲧⲟⲩ ⲉⲣϣⲁⲛ ⲡⲣⲉϥⲣ 
ⲛⲟⲃⲉ ⲇⲉ ⲉⲓ ⲉϩⲣⲁⲓ ⲉⲛϭⲓϫ ⲙⲡⲛⲟⲩⲧⲉ ⲛⲓⲙ ⲡⲉⲧⲛⲁⲃⲟⲏⲑⲉⲓ ⲉⲣⲟϥ. ⲧⲉⲛⲟⲩ ϭⲉ 
ⲉϣϫⲉ ⲟⲩⲛ ⲟⲩⲱϣ ϣⲟⲟⲡ ϩⲙ ⲡϩⲏⲧ ⲛⲛⲉⲧⲥⲱⲧⲙ ⲉϩⲟⲩⲛ ⲡⲉⲧϫⲱ ⲛⲁⲩ ⲙⲡ
ϣⲁϫⲉ ⲙⲡⲛⲟⲩⲧⲉ ⲙⲁⲣⲟⲩϣⲗⲏⲗ ⲉⲧⲣⲉ ⲡⲛⲟⲩⲧⲉ ϯ ⲉⲑⲉ ⲛⲁϥ ⲉⲣ ⲛⲉⲧϣϣⲉ 
 
ⲉⲣⲟϥ ⲉⲁⲁⲩ ⲉⲧⲣⲉϥⲣ ϩⲉⲛ ϩⲁⲡ ⲙⲙⲉ ⲁⲩⲱ ⲛϥⲧⲙⲟⲃϣϥ ⲉⲡⲉⲧϩⲏϣ ⲏ
ⲡⲉⲧⲟⲩϫⲓ ⲙⲙⲟϥ ⲛϭⲟⲛⲥ ⲙⲛ ϩⲱⲃ ⲛⲓⲙ ⲉⲛⲁⲛⲟⲩϥ ⲉⲟⲩⲛ ϭⲟⲙ ⲙⲙⲟϥ 
ⲉⲣⲟⲟⲩ. ⲁⲩⲱ ⲉϣϫⲉ ⲟⲩⲛ ⲟⲩⲁⲅⲁⲡⲏ ϩⲙ ⲡϩⲏⲧ ⲙⲡⲉⲧϣⲁϫⲉ ⲉϩⲟⲩⲛ ⲉⲛⲉⲧϥ
ϫⲱ ⲛⲁⲩ ⲙⲡϣⲁϫⲉ ⲙⲡⲛⲟⲩⲧⲉ ⲙⲁⲣⲉϥϣⲗⲏⲗ ⲉⲧⲣⲉ ⲡⲛⲟⲩⲧⲉ ϯ ϭⲟⲙ ⲛⲁⲩ 
ⲉⲣ ϩⲱⲃ ⲛⲓⲙ ⲛⲇⲓⲕⲁⲓⲟⲥⲩⲛⲏ ⲁⲩⲱ ⲉⲧⲣⲉⲩⲥⲁϩⲱⲟⲩ ⲉⲃⲟⲗ ⲙⲡϫⲓ ⲛϭⲟⲛⲥ. 
ⲙⲁⲣⲉ ⲡⲉⲧϫⲱ ⲙⲡϣⲁϫⲉ ⲙⲡⲛⲟⲩⲧⲉ ϩⲛ ⲟⲩⲙⲉ ϫⲟⲟⲥ ⲛⲧⲉⲓϩⲉ ⲛⲛⲉⲧⲥⲱⲧⲙ 
ϫⲉ ⲛⲧⲁⲉⲓⲟ ⲙⲡⲉⲧⲛⲗⲁⲥ ⲁⲩⲱ ⲛⲕⲓⲙ ⲛⲛⲉⲧⲛϭⲓϫ ⲁⲁⲩ ⲛⲛⲉⲧⲟⲩⲁϣⲟⲩ ⲙⲟⲛⲟⲛ 
ϯϫⲱ ⲛⲏⲧⲛ ⲛⲉⲛϩⲁⲡ ⲙⲛ ⲛⲇⲓⲕⲁⲓⲱⲙⲁ ⲙⲡⲱⲛϩ ⲉⲡⲉⲧⲛⲁⲁⲁⲩ ϥⲛⲁⲱⲛϩ 
ⲛϩⲏⲧⲟⲩ ⲙⲡⲉⲧⲕⲁⲁⲩ ⲛⲥⲱϥ ϥⲛⲁⲙⲟⲩ ⲛⲑⲉ ⲉⲧⲥⲏϩ. ⲟⲩⲙⲛⲧⲙⲁⲕⲁⲣⲓⲟⲥ ⲇⲉ 
ⲉⲧⲣⲉ ⲛⲉⲧϫⲱ ⲙⲙⲟⲟⲩ ⲙⲡϣⲁϫⲉ ⲙⲡⲛⲟⲩⲧⲉ ϩⲛ ⲟⲩⲟⲉⲓϣ ⲛⲓⲙ ϩⲛ ⲟⲩⲥⲟ
ⲟⲩⲧⲛ ϫⲟⲟⲥ ⲛⲧⲉⲓϩⲉ ⲛⲛⲉⲧⲥⲱⲧⲙ ϫⲉ ⲥⲥⲟϥⲡ ⲉⲧⲣⲉ ⲧⲉⲧⲛⲥⲟϣⲛ ⲛⲧⲉⲧⲛⲧⲁⲉⲓⲉ 
ⲡⲛⲟⲩⲧⲉ ϩⲁ ⲛⲉⲧⲛϩⲃⲏⲩⲉ ⲉⲧⲛⲁⲛⲟⲩⲟⲩ ⲛϩⲟⲩⲟ ⲉⲧⲣⲉ ⲧⲉⲧⲛⲧⲁⲉⲓⲟⲛ ⲙⲉⲛ ϩⲙ 
ⲡⲉⲧⲛϣⲁϫⲉ ⲉⲧϩⲟⲗϭ ⲛⲧⲉⲧⲛⲥⲱϣ ⲇⲉ ⲙⲡⲛⲟⲩⲧⲉ ϩⲛ ⲛⲉⲛϩⲃⲏⲩⲉ ⲉⲑⲟⲟⲩ. ⲙⲉ
 
ϣⲁⲕ ⲟⲩⲛ ⲟⲩⲁ ϫⲟⲟⲥ ϫⲉ ⲛⲓⲙ ⲡⲉⲧⲛⲁⲧⲟⲗⲙⲁ ⲉⲛⲉϩ ⲉⲥⲉϣ ⲡⲛⲟⲩⲧⲉ ⲕⲁⲓ 
ⲅⲁⲣ ⲁⲗⲏⲑⲱⲥ ⲟⲩϩⲟⲧⲉ ⲡⲉ ⲉϫⲟⲟⲥ ϫⲉ ϩⲙ ⲡⲧⲣⲉⲕⲡⲁⲣⲁⲃⲁ ⲙⲡⲛⲟⲙⲟⲥ ⲕⲥⲱϣ 
ⲙⲡⲛⲟⲩⲧⲉ. ⲛⲧⲉⲧⲛⲛⲁⲩ ⲁⲛ ϫⲉ ⲡⲉ ⲛϥϩⲁⲣⲉϩ ⲁⲛ ⲉⲛⲉⲛⲧⲟⲗⲏ ⲉϥⲥϣϣ ⲁⲛ
ⲙⲡⲛⲟⲩⲧⲉ ⲁⲗⲗⲁ ⲉϥⲥⲱϣ ⲙⲙⲟϥ ⲟⲩⲁⲁϥ ⲡⲉⲧⲥⲱϣ ⲅⲁⲣ ⲙⲡⲛⲟⲩⲧⲉ ϩⲛ ⲛⲉϥ
ϩⲃⲏⲩⲉ ⲙⲡⲟⲛⲏⲣⲟⲛ ⲉϥⲧⲁⲕⲟ ⲛⲧⲉϥⲯⲩⲭⲏ ⲙⲙⲓⲛ ⲙⲙⲟϥ. ⲛⲉϥⲡⲉⲑⲟⲟⲩ ⲅⲁⲣ 
ⲉⲧϥⲉⲓⲣⲉ ⲙⲙⲟⲟⲩ ⲛⲁⲧⲁϩⲉ ⲡⲛⲟⲩⲧⲉ ⲁⲛ ⲁⲗⲗⲁ ⲉϥϣⲁⲛⲧⲙⲥⲁϩⲱϥ ⲉⲃⲟⲗ 
ⲛⲛⲉϥⲛⲟⲃⲉ ⲛϭⲓ ⲡⲁⲓ ⲛⲧⲉⲓⲙⲓⲛⲉ ⲡⲥⲱϣ ⲛⲛⲉϥⲡⲉⲑⲟⲟⲩ ⲛⲁⲕⲧⲟϥ ⲉϩⲣⲁⲓ ⲉϫⲱϥ 
ⲙⲙⲓⲛⲉ ⲙⲙⲟϥ. ⲉϣⲁⲩⲟⲩⲱⲛ ⲁⲛ ⲉⲛⲉⲡⲗⲏⲅⲏ ⲉⲧϩⲙ ⲡⲣⲱⲙⲉ ϩⲙ ⲡⲡⲁϩⲣⲉ 
ⲉⲧϯ ⲕⲃⲟ ⲁⲗⲗⲁ ϩⲙ ⲡⲧⲟⲕ ⲉⲧϫⲏⲣ ⲟⲩⲉⲧ ⲡⲥⲟⲡ ⲙⲉⲛ ⲛⲙⲡⲁϩⲣⲉ ⲉⲧϯ ⲕⲃⲟ 
ⲟⲩⲉⲧ ⲡⲛⲁⲩ ⲙⲉⲛ ⲛⲧⲁⲅⲙⲏ ⲙⲡⲧⲟⲕ. ⲉϣⲁⲩϥⲓ ⲁⲛ ⲙⲙⲁⲩ ⲛⲛⲉⲕⲗⲁⲧⲟⲥ 
ⲏ ⲛϣⲁⲩ ⲉⲧⲣ ϩⲟⲩⲟ ϩⲛ ⲛⲛϣⲏⲛ ⲙⲡⲥⲟⲧⲃⲉϥ ⲛⲥⲗⲟϭⲗⲉϭ ⲁⲗⲗⲁ ϩⲙ ⲡⲕⲉ
ⲗⲉⲃⲓⲛ ⲏ ϩⲛ ϯⲛⲉ ⲟⲩⲉⲧ ⲡⲛⲁⲩ ⲙⲉⲛ ⲙⲡⲉⲛⲕⲁ ⲛⲥⲗⲟϭⲗⲉϭ ⲟⲩⲉⲧ ⲡⲛⲁⲩ ⲙⲉⲛ 
ⲛϯⲛⲉ ⲙⲛ ⲡⲕⲉⲗⲉⲃⲓⲛ ⲙⲁⲗⲓⲥⲧⲁ ⲙⲛ ⲗⲁⲁⲩ ⲛϩⲁⲙϣⲉ ⲉⲙⲛⲧϥ ⲃⲁϣⲟⲩⲣ
 
ⲉⲧⲃⲉ ϣⲱⲱⲧ ⲏ ⲡⲗⲉⲛⲧⲏⲛ ⲉⲧⲃⲉ ⲟⲩⲉⲓⲥⲉ ⲛϩⲉⲛ ⲛⲟϭ ⲛϣⲉ. ⲟⲩⲧⲉ ⲉϣⲁⲩⲙⲟⲩⲛⲕ 
ⲁⲛ ⲙⲡⲉⲛⲓⲡⲉ ϩⲙ ⲡⲙⲟⲟⲩ ⲁⲗⲗⲁ ϩⲙ ⲡⲕⲱϩⲧ ⲙⲛ ⲛⲥⲟⲧⲃⲉϥ ⲛⲇⲁⲙⲁⲍⲉ 
ϩⲟⲙⲟⲓⲱⲥ ⲇⲉ ⲟⲩⲉⲧ ⲡⲥⲟⲡ ⲙⲡⲕⲱϩⲧ ⲙⲛ ⲛⲛⲕⲉⲥⲟⲧⲃⲉϥ ⲛⲇⲁⲙⲁⲍⲉ ⲟⲩⲉⲧ 
ⲡⲥⲟⲡ ⲛⲛⲟϫϥ ⲉⲡⲙⲟⲟⲩ ⲏ ⲉⲥⲗⲉϭⲗⲱϭϥ ϩⲙ ⲡⲙⲉⲥϩⲱⲗ. ⲉⲓϫⲱ ϭⲉ ⲙⲡⲁⲓ 
ϫⲉ ⲡⲉⲥⲙⲟⲩ ⲙⲛ ⲡϣⲁϫⲉ ⲉⲧϩⲟⲗϭ ⲙⲡⲉⲧϯ ⲥⲃⲱ ⲛⲁϣⲕⲓⲙ ⲁⲛ ⲉⲩϩⲏⲧ 
ⲉⲧⲣⲉϥⲁⲓⲥⲑⲁⲛⲉ ϩⲱⲥⲧⲉ ⲉⲧⲣⲉϥⲥⲁϩⲱϥ ⲉⲃⲟⲗ ⲛⲛⲉϥⲡⲉⲑⲟⲟⲩ ⲁⲗⲗⲁ ⲡϣⲁϫⲉ 
ⲉⲧⲟⲩⲟϫ ⲛⲧⲉ ⲧⲉⲥⲃⲱ ⲉⲧϣⲟⲟⲡ ⲉϫⲛ ϩⲩⲡⲟⲕⲣⲓⲥⲓⲥ ⲛⲧⲟϥ ⲡⲉⲧⲉⲣⲉ ⲛⲣⲱⲙⲉ 
ⲛⲏⲫⲉ ⲁⲩⲱ ⲉϥϫⲱⲣⲙ ⲙⲙⲟⲟⲩ ⲉⲧⲣⲉⲩⲣ ⲛⲉⲧϣϣⲉ ⲧⲁⲭⲏ ⲛⲑⲉ ⲙⲡⲉⲧⲧⲱⲃⲥ 
ⲙⲡⲉϩⲧⲟ ϩⲛ ⲧⲉϥⲙⲁⲥⲧⲓⲅⲝ ⲁⲩⲱ ⲡⲧⲃⲛⲏ ϩⲙ ⲡⲉϥϫⲟⲕⲉϥ. ⲙⲁⲗⲗⲟⲛ ⲇⲉ 
ϣϣⲉ ⲉϫⲡⲓⲉ ⲛⲣⲙⲙⲁⲟ ⲏ ⲛⲁⲣⲭⲱⲛ ⲙⲛ ⲟⲩⲟⲛ ⲛⲓⲙ ⲉⲧⲟ ⲛⲉⲝⲟⲩⲥⲓⲁ ⲉⲧⲙ
ϣⲓⲡⲉ ϩⲏⲧⲟⲩ ⲉⲧⲃⲉ ⲡⲕⲟⲥⲙⲟⲥ ⲙⲡⲉⲩ ⲉⲧⲟⲩⲕⲱ ⲛϩⲧⲏⲩ ⲉⲣⲟϥ ϫⲓⲛ ⲛⲛⲉⲩ
 
ⲝⲟⲩⲣ ⲛⲛⲟⲩⲃ ⲙⲛ ⲛⲉⲩϩⲃⲥⲱ ⲙⲛ ⲡⲉⲩⲥⲭⲏⲙⲁ ⲧⲏⲣϥ ⲉⲧⲟ ⲛⲑⲉ ⲛⲟⲩϩⲣⲏⲣⲉ 
ⲛⲭⲟⲣⲧⲟⲥ ⲉϥⲛⲁⲥⲣⲟϥⲣⲉϥ ⲙⲡⲉϥⲟⲩⲟⲉⲓϣ. ϣⲁⲩϯ ⲉⲓⲉⲡ ⲥⲁ ⲉϩⲉⲛ ⲉϫⲏⲩ ⲉⲩ
ⲟⲙⲥ ⲟⲩⲧⲉ ⲡⲕⲟⲥⲙⲟⲥ ⲁⲛ ⲛⲛⲉϫⲏⲩ ⲉⲧⲁϣⲉ ⲉⲣⲟⲟⲩ ⲛⲁϣⲛⲁϩⲙⲟⲩ ⲁⲛ 
ⲉⲱⲙⲥ ⲏ ⲛⲥⲉⲣ ϩⲙⲙⲉ ⲙⲙⲟⲟⲩ ⲉⲧⲙⲡⲱϩ. ⲛⲧⲉⲓϩⲉ ⲟⲛ ⲉⲛⲛⲁⲧⲁⲓⲉⲓⲟ ⲛⲉⲛ
ⲉⲣⲏⲩ ⲁⲛ ⲉⲛⲟⲙⲥ ⲡⲟⲩⲁ ⲡⲟⲩⲁ ϩⲣⲁⲓ ϩⲛ ⲛⲉϥⲛⲟⲃⲉ ⲟⲩⲧⲉ ⲅⲁⲣ ⲡⲧⲁⲓⲟ ⲁⲛ 
ⲛⲛⲉⲛⲉⲣⲏⲩ ⲡⲉⲧⲛⲁⲛⲁϩⲙⲉⲛ ⲉⲡⲡⲉⲑⲟⲟⲩ ⲉϣⲁⲣⲉ ⲡϫⲟⲓ ⲅⲁⲣ ⲟⲩϫⲁⲓ ϩⲓⲧⲛ 
ⲧⲉⲥⲃⲱ. ϩⲉⲛ ⲉϫⲏⲩ ⲅⲁⲣ ⲉⲩϣⲁⲛϩⲱⲛ ⲏ ⲛⲥⲉⲱⲙⲥ ϣⲁⲩⲥⲟⲕⲟⲩ ⲉϩⲣⲁⲓ ϩⲛ ⲟⲩⲉ 
ⲉⲃⲟⲗϩⲙ ⲡⲙⲁ ⲛⲧⲁⲩϩⲱⲛ ⲏ ⲉⲁⲩⲱⲙⲥ ⲙⲙⲁⲩ. ⲉϣⲁⲩⲥⲟⲕⲟⲩ ϩⲛ ϩⲉⲛ ⲛⲟⲩϩ 
ⲉⲩⲧⲏⲕ ϫⲛ ⲙⲙⲟⲛ ϩⲛ ⲛⲉϩⲛⲁⲁⲩ ⲉϣⲁⲩⲧⲁⲁⲩ ⲉⲣⲟⲟⲩ ⲛⲉⲓⲉⲡ ⲥⲁ. ⲛⲧⲉⲓϩⲉ 
ⲟⲛ ⲧϭⲓ ⲛϣⲁϫⲉ ⲟⲛ ⲉⲧϩⲟⲗϭ ⲙⲛ ⲡⲉⲥⲙⲟⲩ ⲡⲉⲧⲛⲁⲧⲟⲕⲙⲉⲛ ⲉϩⲣⲁⲓ ϩⲛ 
ⲧⲗⲟⲓϩⲉ ⲙⲡⲛⲟⲃⲉ ⲉⲓϣⲁϫⲉ ⲉⲧⲗⲟⲓϩⲉ ⲉⲧⲙⲙⲁⲩ ⲧⲁⲓ ⲛⲧⲁ ⲛⲉⲧⲟⲩⲁⲁⲃ ϫⲟⲟⲥ 
ⲁⲛ ⲉⲧⲃⲏⲏⲧⲟⲩ ⲁⲛ ⲁⲗⲗⲁ ⲉⲧⲃⲏⲏⲧⲛ ϫⲉ ⲁⲓⲧⲱⲗⲥ ϩⲛ ⲧⲗⲟⲓϩⲉ ⲙⲡⲛⲟⲩⲛ 
ⲁⲩⲱ ⲙⲛ ϭⲟⲙ ⲁⲗⲗⲁ ⲉⲛⲛⲁⲉⲓ ⲉⲃⲟⲗϩⲛ ⲛⲉⲛⲛⲟⲃⲉ ϩⲓⲧⲛ ϩⲉⲛ ⲛⲟϭ ⲛϫⲡⲓⲟ 
 
ⲉⲃⲟⲗϩⲓⲧⲙ ⲡⲗⲟⲅⲟⲥ ⲙⲡⲛⲟⲩⲧⲉ ⲙⲟⲅⲓⲥ ⲅⲁⲣ ⲉⲛⲛⲁⲁⲓⲥⲑⲁⲛⲉ. ⲛⲧⲉⲓϩⲉ ⲟⲩ
ⲧⲃⲛⲏ ⲉϥϣⲁⲛϩⲉ ⲇⲉ ⲟⲛ ⲉϩⲣⲁⲓ ⲉⲩϣⲱⲛⲉ ⲉϣⲁⲩⲥⲟⲕϥ ⲁⲛ ⲉϩⲣⲁⲓ ϩⲛ ⲙⲡⲉ
ⲣⲓⲑⲉ <pb xml:id="ⲣ︦ⲕ︦ⲃ︦"/> ⲏ ⲛⲉⲓⲉⲡ ⲥⲁ ⲉϣⲁⲩⲧⲁⲁⲩ ⲉⲣⲟⲟⲩ ⲁⲗⲗⲁ ϩⲛ ϩⲉⲛ ⲛⲟⲩϩ ⲉⲩⲧⲏⲕ 
ⲧⲁⲓ ⲟⲛ ⲧⲉ ⲑⲉ ⲛⲧϭⲓ ⲛϣⲁϫⲉ ⲁⲛ ⲉⲧϩⲟⲗϭ ⲧⲉⲧⲛⲁⲛⲧⲛ ⲉϩⲣⲁⲓ ϩⲙ ⲡⲛⲟⲃⲉ 
ⲛⲧⲁⲛϩⲉ ϩⲣⲁⲓ ⲉⲣⲟϥ ⲛⲁⲓ ⲉⲧϣⲏⲕ ⲛϩⲟⲩⲟ ⲉⲧϣⲱⲧⲉ ⲁⲗⲗⲁ ⲡϣⲁϫⲉ ⲉⲧⲉⲛⲉⲣ
ⲅⲉⲓ ⲁⲩⲱ ⲉⲧϭⲙϭⲟⲙ ⲙⲛ ⲧⲉⲥⲃⲱ ⲉⲧⲟⲩⲟϫ ⲉⲧⲛⲁⲛⲧⲛ ⲉϩⲣⲁⲓ ϩⲙ ⲡⲟⲙⲉ 
ⲛⲧⲗⲟⲓϩⲉ ⲛⲛⲉⲛⲙⲛⲧⲣⲉϥⲣ ⲛⲟⲃⲉ ⲧⲏⲣⲟⲩ ⲡⲟⲓ ⲗⲟⲉⲓϩⲉ ⲡⲁⲓ ⲛⲧⲁ ⲛⲉⲧⲟⲩⲁⲁⲃ 
ϫⲟⲟⲥ ⲉⲧⲃⲏⲏⲧⲟⲩ ⲁⲛ ⲁⲗⲗⲁ ⲉⲧⲃⲏⲏⲧⲛ ϫⲉ ⲁⲕⲛⲧⲛ ⲉϩⲣⲁⲓ ϩⲙ ⲡϣⲏⲓ ⲛⲧⲧⲁ
ⲗⲁⲓⲡⲱⲣⲓⲁ ⲙⲛ ⲡⲟⲙⲉ ⲛⲧⲗⲟⲓϩⲉ ⲛⲧⲁ ⲛⲉⲧⲟⲩⲁⲁⲃ ⲅⲁⲣ [..] ⲓ [..] ⲛ ⲉϩⲣⲁⲓ ⲉϩⲉⲛ 
ⲛⲟⲃⲉ ⲉⲩϫⲱ ⲙⲙⲟⲥ ϫⲉ ⲁⲓⲧⲱⲗⲥ ⲉⲧⲗⲟⲓϩⲉ ⲙⲡⲛⲟⲩⲛ ⲏ ϫⲉ ⲁⲕⲛⲧ ⲉϩⲣⲁⲓ ϩⲛ 
ⲛⲛⲟⲩⲛ ⲙⲡⲕⲁϩ ⲁⲗⲗⲁ ⲉⲛⲧⲁⲩⲉⲓ ⲉϩⲣⲁⲓ ⲉϩⲣⲁⲓ ⲡⲉⲓⲣⲁⲥⲙⲟⲥ ⲙⲛ ϩⲉⲛ 
ⲑⲗⲓⲯⲓⲥ ⲉⲧⲃⲉ ⲛⲉⲛⲛⲟⲃⲉ ⲉⲩⲑⲗⲓⲃⲉ ⲙⲙⲟⲟⲩ ⲉⲃⲟⲗϩⲓⲧⲛ ⲛⲉⲧϯ ⲟⲩⲃⲉ ⲡϣⲁϫⲉ 
ⲙⲡⲛⲟⲩⲧⲉ ⲛⲟⲩⲟⲉⲓϣ ⲛⲓⲙ ⲛⲑⲉ ⲉϣⲁⲩϫⲟⲟⲥ ϫⲉ ϩⲙ ⲡⲧⲣⲉ ⲣⲱⲙⲉ ⲧⲱⲟⲩⲛ 
 
ⲉϫⲱⲛ ⲛⲉⲩⲛⲁⲟⲙⲕⲛ ⲡⲉ ⲉⲛⲟⲛϩ ⲛⲉⲣⲉ ⲡⲙⲟⲟⲩ ⲛⲁⲟⲙⲥⲛ ⲡⲉ. ⲁⲛⲟⲛ ⲇⲉ 
ⲛⲧⲁⲛϩⲉ ⲉϩⲣⲁⲓ ⲉⲡϣⲏⲓ ⲙⲡⲛⲟⲃⲉ ⲁⲩⲱ ⲁⲛⲥⲱϩⲡ ⲉϩⲣⲁⲓ ⲉⲡⲗⲟⲓϩⲉ ⲛⲛⲉⲛ
ⲡⲉⲑⲟⲟⲩ ⲛⲧⲁⲛⲁⲁⲩ <note note="sic exit">.</note> 
 
ⲭ︦ⲭ︦ⲓ︦ⲓ︦ⲓ︦ 

<pb xml:id="ⲣ︦ⲝ︦ⲁ︦"/> [..........] [.........] ⲉⲛ [......] ⲛⲟⲩⲧⲉ [.....] ⲟⲩ ϩ [....] ⲉⲩ [......] 
ⲛⲛⲧⲛⲕⲣⲓⲛⲉ ⲇⲉ ⲙⲡϩⲏⲕⲉ ⲙⲛ ⲡϭⲱⲃ ⲛⲑⲉ ⲉⲧⲟⲩⲡⲁⲣⲁⲅⲅⲉⲓⲗⲉ ⲛⲁⲛ. ⲙⲡⲱⲣ 
ⲉⲧⲣⲉ ⲡϣⲁϫⲉ ⲙⲡⲉⲡⲣⲟⲫⲏⲧⲏⲥ ⲧϭⲁⲉⲓⲟⲛ ϫⲉ ⲛϩⲏⲧ ⲙⲡⲁⲗⲁⲟⲥ ⲁϥϣⲱⲡ 
ⲉⲣⲟϥ ⲛⲟⲩⲏⲣⲡ ⲙⲛ ⲟⲩϯϩⲉ ⲙⲡⲉϥϣⲱⲡ ⲇⲉ ⲛⲧⲟϥ ⲉⲣⲟϥ ⲛⲑⲟⲧⲉ ⲙⲡ
ϫⲟⲉⲓⲥ ⲙⲛ ⲛⲉϥⲉⲛⲧⲟⲗⲏ ⲙⲛ ⲛⲉϥϣⲁϫⲉ ϫⲉⲕⲁⲥ ⲉⲛⲉⲱⲛϩ ⲛⲑⲉ ⲉⲧⲥⲏϩ ϫⲉ 
ⲡⲁϣⲏⲣⲉ ϩⲁⲣⲉϩ ⲉⲛⲁϣⲁϫⲉ ⲁⲩⲱ ϩⲉⲡ ⲛⲁⲉⲛⲧⲟⲗⲏ ϩⲁϩⲧⲏⲕ ⲡⲉⲧⲟⲩⲛⲟϥ 
ϩⲣⲁⲓ ϩⲛ ϩⲉⲛ ⲙⲁ ⲛⲥⲉ ⲏⲣⲡ ⲉϣⲁϥⲕⲱ ⲛⲟⲩⲥⲱϣ ϩⲛ ⲛⲉϥⲙⲁ ⲛϣⲱⲡⲉ ⲡⲉⲧ
ⲟⲩⲛⲟϥ ⲇⲉ ϩⲛ ϩⲉⲛ ϣⲗⲏⲗ ⲙⲛ ϩⲱⲃ ⲛⲓⲙ ⲛⲁⲅⲁⲑⲟⲛ ϩⲙ ⲙⲁ ⲛⲓⲙ ⲉⲧⲟⲩ
ϣⲙϣⲉ ⲙⲡⲛⲟⲩⲧⲉ ⲙⲙⲁⲩ ϥⲛⲁⲕⲱ ⲛⲟⲩⲉⲟⲟⲩ ϩⲛ ⲛⲉϥⲙⲁ ⲛϣⲱⲡⲉ. ⲟⲩⲁⲧⲁ
ⲙⲁϩⲧⲉ ⲡⲉ ⲡⲏⲣⲡ ⲁⲩⲱ ⲟⲩⲥⲱϣ ⲡⲉ ⲡϯϩⲉ ⲕⲁⲧⲁ ⲡⲉⲧⲥⲏϩ ⲟⲩⲣⲉϥⲁⲙⲁϩⲧⲉ 
ⲇⲉ ⲙⲡⲣⲱⲙⲉ ⲉⲧⲙⲣ ⲛⲟⲃⲉ ⲧⲉ ⲑⲟⲧⲉ ⲙⲡⲛⲟⲩⲧⲉ ⲛⲑⲉ ⲛⲧⲁ ⲡⲇⲓⲕⲁⲓⲟⲥ ⲓⲱⲃ 
ϫⲟⲟⲥ ϫⲉ ⲛⲉⲣⲉ ⲑⲟⲧⲉ ⲅⲁⲣ ⲙⲡϫⲟⲉⲓⲥ ⲁⲙⲁϩⲧⲉ ⲙⲙⲟⲓ. ⲁⲩⲱ ⲟⲩⲡⲉⲟⲟⲩ ⲡⲉ 
 
ⲡϣⲁϫⲉ ⲛⲧⲉⲥⲃⲱ ⲙⲙⲉ ⲙⲡⲉⲧⲥⲱⲧⲙ ⲛⲥⲁ ⲡⲉⲧϫⲱ ⲙⲙⲟⲥ ϫⲉ ⲥⲱⲧⲙ ⲡⲁϣⲏⲣⲉ 
ⲛⲅⲣ ⲥⲟⲫⲟⲥ ⲛⲅⲣ ϩⲉⲛ ⲙⲉⲉⲩⲉ ⲉⲩⲥⲟⲩⲧⲱⲛ ⲙⲡⲉⲕϩⲏⲧ ⲙⲡⲣⲣ ⲣⲉϥϯϩⲉ ⲁⲩⲱ 
ⲙⲡⲣ ⲥⲟⲩⲧⲉⲛ ⲧⲟⲟⲧⲕ ⲉⲃⲟⲗ <pb xml:id="ⲣ︦ⲍ︦ⲃ︦"/> ϩⲛ ϩⲉⲛ ⲥⲩⲙⲃⲟⲗⲏ ⲉϣⲉⲡ ⲁⲩ ⲣⲉϥϯϩⲉ 
ⲅⲁⲣ ⲛⲓⲙ ϩⲓ ⲡⲟⲣⲛⲟⲕⲁⲡⲟⲥ ⲛⲁⲣ ϩⲏⲕⲉ ⲁⲩⲱ ⲥⲁⲩ ⲏⲣⲡ ⲛⲓⲙ ⲛⲁϯ ϩⲓⲱⲱϥ 
ⲛϩⲉⲛ ⲧⲟⲉⲓⲥ. ⲡⲏⲣⲡ ⲉϣⲁϥⲧⲣⲉ ⲛⲃⲁⲗ ⲛⲛⲉⲧⲱⲥⲕ ϩⲛ ϩⲉⲛ ⲏⲣⲡ ⲉⲧϣⲓⲛⲉ ϫⲉ ⲉⲣⲉ 
ⲙⲙⲁ ⲛⲥⲱ ⲛⲁϣⲱⲡⲉ ⲧⲱⲛ ⲉⲣⲉ ⲗⲉⲗ ⲕⲏⲙⲉ ⲧⲉⲡⲓⲥⲧⲏⲙⲉⲓ ⲇⲉ ϩⲱⲱϥ ⲛⲛⲉⲧⲉ 
ⲟⲩⲛⲧⲁⲩⲥ ⲉϣⲁⲥϥⲓ ⲙⲙⲁⲩ ⲙⲡⲉⲗⲉⲗ ⲕⲏⲙⲉ ⲉⲃⲟⲗϩⲛ ⲛⲃⲁⲗ ⲉⲧⲉ ⲙⲛⲧⲁⲧ
ϣⲁⲩ ⲧⲉ ⲙⲛ ⲧⲙⲛⲧⲛⲟⲉⲓⲕ ⲙⲛ ⲉⲡⲉⲓⲑⲩⲙⲓⲁ ⲛⲓⲙ ⲙⲡⲟⲛⲏⲣⲟⲛ. ⲡⲏⲣⲡ ⲉϣⲁϥ
ⲣⲉϩⲧ ⲡⲣⲱⲙⲉ ⲉϩⲣⲁⲓ ⲧⲉⲥⲃⲱ ⲇⲉ ⲙⲡϫⲟⲉⲓⲥ ⲉϣⲁⲥⲥⲁϩⲱϥ ⲉⲣⲁⲧϥ ⲛ [........] 
ⲧⲉⲕ [........] ⲧⲁⲥⲥⲁ [......] ⲁ ⲃⲟⲗ. ⲡⲏⲣⲡ ⲉϣⲁϥⲧⲣⲉ ⲡⲗⲁⲥ ϭⲗⲟⲙⲗⲙ 
ⲧⲉⲛⲧⲟⲗⲏ ⲇⲉ ⲙⲡⲱⲛϩ ⲉϣⲁⲥⲃⲗ ⲡⲗⲁⲥ ⲉⲃⲟⲗ ⲉϥϭⲗⲙⲗⲱ [..] ϩⲙ ⲡϫⲓ ⲛϭⲟⲛⲥ 
ⲙⲛ ⲡϭⲟⲗ ⲙⲛ ⲛⲕⲉⲡⲟⲛⲏⲣⲟⲛ ⲧⲏⲣⲟⲩ ⲉⲧⲙⲙⲁⲩ ⲉⲧⲛⲏⲩ ⲉⲃⲟⲗϩⲛ ⲣⲱϥ 
ⲙⲡⲣⲱⲙⲉ. ⲡⲏⲣⲡ ⲉϣⲁϥⲣⲱⲕ [..] ⲙⲡⲣⲱⲙⲉ ⲉϣⲁ [..] ⲣⲱⲕϩ ⲁⲛ ⲙⲡⲉⲧⲥⲱ ⲛⲟⲩ
ⲕⲟⲩⲓ ⲁⲗⲗⲁ ⲛⲛⲁⲓ ⲛⲧⲁ ⲡⲉⲡⲣⲟⲫⲏⲧⲏⲥ ϫⲟⲟⲥ ⲉⲧⲃⲏⲏⲧⲟⲩ ϫⲉ ⲟⲩⲟⲉⲓ ⲛⲛⲉⲧ
 
ⲧⲱⲟⲩⲛ ⲉϩⲧⲟⲟⲧⲉ ⲉⲧϣⲓⲛⲉ ⲛⲥⲁ ⲡⲥⲓⲕⲉⲣⲟⲛ ⲉⲧⲧⲁϩⲉ ϣⲁ ⲣⲟⲩϩⲉ ⲡⲉⲩⲏⲣⲡ ⲅⲁⲣ 
ⲛⲁⲧⲙϩⲟⲟⲩ <pb xml:id="ⲣ︦ⲝ︦ⲅ︦"/> [....] ⲡⲏⲣⲡ [.....] ⲁⲣⲁ ⲙⲛ ⲟⲩ [..] ⲁⲗⲧⲏⲣⲓⲟⲛ ⲙⲛ 
ϩⲉⲛ ⲕⲟⲩⲕⲙ ⲙⲛ ϩⲉⲛ ⲥⲏⲃⲉ ⲛϫⲱ ⲛⲥⲉϭⲱϣⲧ ⲇⲉ ⲁⲛ ⲉⲛⲉϩⲃⲏⲩⲉ ⲙⲡⲛⲟⲩⲧⲉ 
ⲁⲩⲱ ⲛⲥⲉⲙⲟⲩϣⲧ ⲁⲛ ⲛⲛⲉϩⲃⲏⲩⲉ ⲛⲛⲉϥϭⲓϫ ⲧⲉⲥⲃⲱ ϣⲁⲥϥⲓ ⲙⲙⲁⲩ ⲙⲡⲁ
ⲑⲟⲥ ⲛⲓⲙ ⲉⲃⲟⲗϩⲙ ⲡⲣⲱⲙⲉ ⲛⲥϯ ⲕⲃⲟ ⲙⲡⲉϥϩⲏⲧ ⲛⲑⲉ ⲛⲟⲩⲙⲟⲟⲩ ⲉϥⲕⲏϥ 
ⲉⲛⲁⲛⲟⲩϥ ⲉⲛⲟⲩⲯⲩⲭⲏ ⲉⲥⲟϥ ⲉⲡⲏⲣⲡ ϣⲁϥⲧⲁϣⲉ ⲡⲗⲓⲃⲉ ϩⲙ ⲡⲣⲱⲙⲉ ⲙⲡⲥⲁ 
ⲥⲛⲁⲩ. ⲏ ⲟⲩⲛ ϭⲉⲗⲓⲃⲉ ⲛⲥⲁ ⲧⲣⲉⲕⲛⲁⲩ ⲉⲩⲥϩⲓⲙⲉ ⲛⲧⲱⲕ ⲁⲛ ⲧⲉ ⲛⲅⲣⲉⲕⲧ 
ⲛⲉⲕⲃⲁⲗ ⲛⲥⲱⲥ ⲉⲕⲟⲩⲱϣ ⲉⲣ ⲛⲟⲉⲓⲕ ⲉⲣⲟⲥ ⲏ ⲛⲧⲁⲩⲥϩⲁⲓ ⲉⲡϫⲓ ⲛϫⲏ ϫⲉ ⲉⲕ
ϣⲁⲛϯ ⲛⲉⲕⲃⲁⲗ ⲅⲁⲣ ⲉϩⲉⲛ ⲫⲓⲁⲗⲏ ⲙⲛ ϩⲉⲛ ⲁⲡⲟⲧ ⲙⲛⲛⲥⲁ ⲛⲕⲉϣⲁϫⲉ 
ⲉⲧⲛⲧⲙⲏⲧⲉ ⲛⲛⲁⲓ ⲛⲧⲁϥϫⲟⲟⲥ ⲁⲛ ϫⲉ ⲉⲣϣⲁⲛ ⲛⲉⲕⲃⲁⲗ ⲛⲁⲩ ⲉⲧⲉ ⲧⲱⲕ ⲁⲛ ⲧⲉ 
ⲧⲉⲕⲧⲁⲡⲣⲟ ⲛⲁϫⲱ ⲛϩⲉⲛ ϭⲱⲱⲙⲉ ⲡⲥⲱⲧⲙ ⲇⲉ ⲛⲧⲟϥ ⲛⲥⲁ ⲡⲉⲧϫⲱ ⲙⲙⲟⲥ 
ϫⲉ ⲕⲧⲟ ⲛⲧⲉⲕⲟⲩⲉⲣⲏⲧⲉ ⲉⲃⲟⲗϩⲛ ϩⲓⲏ ⲛⲓⲙ ⲉⲑⲟⲟⲩ ϣⲁϥϥⲓ ⲉⲃⲟⲗϩⲙ ⲡⲣⲱⲙⲉ 
ⲙⲡⲗⲓⲃⲉ ⲉⲧⲙⲙⲁⲩ ⲡⲙⲉ ⲛⲥϩⲓⲙⲉ ⲛⲧⲁⲩϣⲁϣϥ ⲙⲛ ⲁⲙⲛⲧⲉ ⲉⲁⲩⲧⲛⲧⲱⲛϥ 
ⲇⲉ ⲉⲡⲕⲱϩⲧ ⲛⲑⲉ ⲉⲧⲥⲏϩ <pb xml:id="ⲣ︦ⲝ︦ⲇ︦"/> ϫⲉ ⲁⲙⲛⲧⲉ ⲙⲛ ⲡⲙⲉ ⲛⲥϩⲓⲙⲉ. ⲙⲏ ⲙⲡⲟⲩ
ϫⲟⲟⲥ ⲛⲧⲟϥ ⲛⲉⲅⲣⲁⲫⲏ ϫⲉ ⲟⲩϭⲱⲛⲧ ⲉⲙⲉⲩⲉϣⲁⲙⲁϩⲧⲉ ⲙⲙⲟϥ ⲡⲉ ⲁⲩⲱ 
 
ⲟⲩⲕⲱϩⲧ ⲉϥⲙⲟⲩϩ ⲡⲉ ⲛⲥⲁ ⲥⲁ ⲛⲓⲙ ⲡⲙⲁ ⲉⲧⲉϥⲛⲏⲩ ⲉϫⲱϥ ϣⲁϥⲧⲁⲕⲟϥ 
ϫⲓⲛ ⲛⲉϥⲛⲟⲩⲛⲉ. ϩⲁϩ ⲛⲉ ⲛⲧⲁⲩϣⲱⲱϭⲉ ⲉⲧⲃⲉ ⲡⲏⲣⲡ ⲕⲁⲧⲁ ⲡⲉⲧⲟⲩⲟⲛϩ ⲉⲃⲟⲗ 
ⲉⲁⲩⲟⲩⲱϣϥ ϫⲉ ⲛⲛⲁϫⲟⲟⲥ ϫⲉ ⲁⲩⲙⲟⲩ ⲛⲁϣⲱⲟⲩ ⲇⲉ ⲟⲛ ⲛϭⲓ ⲛⲉⲛⲧⲁⲩ
ⲧⲁⲗϭⲟ ϩⲙ ⲡϣⲱⲱϭⲉ ⲙⲙⲛⲧⲁⲥⲉⲃⲏⲥ ⲁⲩⲱ ⲁⲩⲱⲛϩ ⲉⲩⲙⲟⲟⲩⲧ ϩⲙ ⲡⲛⲟⲃⲉ 
ⲉⲃⲟⲗϩⲓⲧⲙ ⲡⲗⲟⲅⲟⲥ ⲙⲡⲛⲟⲩⲧⲉ ⲉⲩⲥⲱⲧⲙ ⲉⲡⲁⲓ ϫⲉ ⲡⲣⲙ ⲛϩⲏⲧ ⲇⲉ ⲛⲁϫⲡⲟ 
ⲛⲁϥ ⲛⲟⲩⲣ ϩⲙⲙⲉ. ⲡⲏⲣⲡ ⲇⲉ ϣⲁϥⲉⲩⲫⲣⲁⲛⲉ ⲙⲡⲣⲱⲙⲉ ⲡⲣⲟⲥ [........] 
ⲡⲥⲟⲡ ⲉⲧϥⲥ [.....] ⲙⲟϥ ⲛⲛⲉϩⲟⲟ [...] ⲡⲉϥⲱⲛϩ ⲙⲙⲁⲩ ⲁⲩⲱ ⲛⲉϥⲛⲁⲉⲩ
ⲫⲣⲁⲛⲉ ⲁⲛ ϩⲛ ⲙⲙⲁ ⲛϣⲱⲡⲉ ⲉⲧϩⲛ ⲛⲙⲡⲏⲩⲉ ⲡⲉϣⲗⲏⲗ ⲇⲉ ⲛⲧⲟϥ ⲉϣⲁϥ
ⲉⲩⲫⲣⲁⲛⲉ ⲙⲡⲣⲱⲙⲉ ⲉⲧⲉⲓⲣⲉ ⲙⲙⲟϥ ⲛⲛⲉϩⲟⲟⲩ ⲧⲏⲣⲟⲩ ⲙⲡⲉϥⲱⲛϩ ⲛϥⲉⲩ
ⲫⲣⲁⲛⲉ ⲇⲉ ⲟⲛ ⲙⲙⲟϥ ϩⲛ ⲧⲙⲛⲧⲉⲣⲟ ⲛⲙⲡⲏⲩⲉ. ⲡϯϩⲉ ⲙⲡⲏⲣⲡ ⲉϣⲁϥϫⲟ 
ϩⲙ ⲡⲣⲱⲙⲉ ⲛⲟⲩⲙⲛⲧϣⲛⲁ ⲛⲑⲉ ⲉⲧⲥⲏϩ ⲡⲗⲟⲅⲟⲥ ⲇⲉ ⲙⲡⲛⲟⲩⲧⲉ ϣⲁϥϥⲓ 
ⲙⲙⲁⲩ ⲛⲛⲕⲁⲕⲓⲁ ⲙⲛ ⲙⲡⲟⲣⲛⲓⲁ ⲙⲛ ⲛϫⲉ ⲛϭⲟⲛⲥ ⲙⲛ ϩⲱⲃ ⲛⲓⲙ ⲙⲡⲟⲛⲏ
ⲣⲟⲛ ⲉⲃⲟⲗϩⲙ ⲡⲣⲱⲙⲉ ⲉⲧⲥⲱⲧⲙ ⲉⲣⲟϥ ϩⲛ ⲟⲩϩⲏⲧ ⲛⲁⲅⲁⲑⲟⲥ <note note="sic exit">.</note> 
<pb xml:id="ⲥ︦ⲡ︦ⲑ︦"/> ⲉⲓⲥϩⲏⲏⲧⲉ ⲟⲛ ϥϩⲟⲣϣ ⲛϩⲏⲧ ⲉϫⲛ ⲛⲕⲉϩⲉⲑⲛⲟⲥ ⲡⲁⲓ ⲉⲧϣⲉⲉⲧ 
ⲣⲱⲙⲉ ⲛⲑⲩⲥⲓⲁ ⲙⲡⲇⲓⲁⲃⲟⲗⲟⲥ ⲏ ⲉⲩⲣⲟⲩ ⲛⲧⲟⲟⲩ ⲉⲩⲟ ⲛϩⲙϩⲁⲗ ⲉⲡⲥⲁⲇⲁ
 
ⲛⲁⲥ ϩⲛ ⲟⲩ ⲛϩⲟⲩⲉ ⲛⲉⲧⲉⲣ ⲑⲩⲥⲓⲁ ⲛⲁϥ ϩⲙ ⲡϩⲱⲃ ⲏ ⲛⲉϩⲃⲏⲩⲉ ⲛⲉⲛⲣⲙ 
ⲥⲟⲇⲟⲙⲁ. ⲉⲓϣⲁⲛϫⲟⲟⲥ ϫⲉ ⲡⲁⲧⲛⲟⲩⲧⲉ ⲡⲉⲩⲁⲅⲅⲉⲗⲓⲥⲧⲏⲥ ϫⲱ ⲙⲙⲟⲥ ϫⲉ ⲧⲟⲧⲉ 
ⲟⲩⲛ ⲥⲛⲁⲩ ⲛⲁϣⲱⲡⲉ ϩⲛ ⲧⲥⲱϣⲉ ⲥⲉⲛⲁϫⲓ ⲟⲩⲁ ⲥⲉⲗⲟ ϩⲁ ⲟⲩⲁ ⲙⲉϣⲁⲕ ⲇⲉ 
ⲙⲡⲉⲓⲏϥⲧ ⲛⲧⲥⲱϣⲉ ⲟⲩⲛ ⲟⲩⲁ ⲁⲩⲱ ⲙⲡⲉⲥⲁⲙⲛⲧ ⲏ ⲡⲉⲥⲁⲣⲏⲥ ⲁⲩⲱ ⲡⲉⲥϩⲙ
ⲉⲓⲧ ⲉⲧⲣⲉ ⲡⲁⲥⲉⲃⲏⲥ ϫⲟⲟⲥ ϫⲉ ⲙⲡⲉⲓⲛⲁⲩ ⲉⲡⲉⲩⲥⲉⲃⲏⲥ ϩⲛ ⲧⲉϥⲇⲉⲓⲕⲁⲓⲟⲥⲩⲛⲏ 
ϫⲉ ⲉⲓⲛⲁⲕⲧⲟⲓ ⲉⲃⲟⲗϩⲛ ⲧⲁⲁⲛⲟⲙⲓⲁ. ⲡⲉⲧϩⲉⲓ ⲡⲉⲓϭⲗⲟϭ ⲛⲟⲩⲱⲧ ⲁⲩⲱ ⲡⲉⲧ
ⲛⲟⲩⲧ ϩⲛ ⲧⲙⲉⲭⲁⲛⲏ ϩⲓ ⲟⲩⲥⲟⲡ ⲉⲩⲟⲩⲏⲩ ⲉⲛⲉⲩⲉⲣⲏⲩ ϩⲛ ⲟⲩ ⲏ ⲉⲩⲡⲟⲣϫ 
ⲉⲃⲟⲗ. ⲟⲩ ⲡⲉ ⲡⲁⲅⲁⲑⲟⲛ ⲉⲧⲉⲣⲉ ⲡⲁⲓ ⲛⲁⲁⲁϥ ⲛⲧⲉⲧⲙ ⲡⲉⲧϩⲓ ⲡⲉⲓϭⲗⲟϭ ⲛⲟⲩⲱⲧ 
ⲛⲙⲙⲁϥ ⲛⲁⲩ ⲉⲣⲟϥ. ⲛϯϩⲉ ⲟⲛ ⲧⲉⲧⲛⲟⲩⲧ ⲙⲛ ⲧⲉⲧⲛⲟⲩⲧ ϩⲛ ϯⲙⲉⲭⲁⲛⲏ 
ⲛⲟⲩⲱⲧ. ⲁⲩⲱ ⲉⲧⲃⲉ ⲟⲩ ⲉⲕⲛⲁⲣ ⲁⲥⲉⲃⲏⲥ ⲉⲕⲟⲩⲏϩ ⲙⲛ ⲡⲉⲩⲥⲉⲃⲏⲥ ⲱ ⲡⲣⲱⲙⲉ.
ⲉⲧⲃⲉ ⲟⲩ ⲁⲕϣⲱⲡⲉ ⲛⲁⲅⲁⲑⲁⲣⲧⲟⲥ ⲉⲕⲟⲩⲏϩ ϩⲙ ⲡⲏⲓ ⲙⲡⲉⲭ︦ⲥ︦ ⲙⲛ ⲡⲉⲧⲛⲁ
ⲡⲁⲣϩⲓⲥⲧⲁ ⲙⲡⲉϥⲥⲱⲙⲁ ⲉⲛⲟⲩⲑⲩⲥⲓⲁ ⲛⲁϥ ⲉⲡⲉⲓⲛⲟⲩⲧⲉ ⲛⲟⲩⲱⲧ ⲡⲉ ⲉⲧϣⲟⲟⲡ 
ⲛⲁϥ ⲛⲙⲙⲁⲕ ⲙⲛ ϯⲅⲣⲁⲫⲏ ⲛⲟⲩⲱⲧ ⲁⲩⲱ ⲡⲉⲓⲧⲟⲡⲟⲥ ⲛⲟⲩⲱⲧ. ⲏ ⲟⲩⲟⲣⲅⲏ 
 
ⲁⲛ ⲧⲉ ⲉⲧⲛⲁⲉⲓ ⲉϩⲣⲁⲓ ⲉϫⲛ ϩⲛ ⲣⲱⲙⲉ ⲉⲣⲉ ⲡϣϫⲉ ⲛⲁϫⲟⲟⲥ ⲛⲁⲩ ⲉⲃⲟⲗ 
ⲟⲩⲇⲉ ϩⲁϩ ϩⲛ ⲛⲉⲓⲥⲩⲛⲁ<pb xml:id="ⲥ︦ϥ︦"/>ⲅⲱⲅⲏ ⲛⲟⲩⲱⲧ ϫⲉ ⲙⲡⲉ ⲡⲛⲟⲩⲧⲉ ⲱⲕⲙ 
ⲛϩⲏⲧ ⲙⲛ ⲡⲉⲩϩⲟⲩⲟ ⲁⲩⲡⲟⲣϣⲟⲩ ⲅⲁⲣ ϩⲓ ⲡϫⲁⲓⲉ ⲁⲩⲱ ⲁⲩⲥⲕⲣⲕⲱⲣⲟⲩ ϩⲛ 
ⲛⲉⲓⲡⲁⲣⲁⲫⲩⲥⲓⲥ ⲁⲩϣⲱⲡⲉ ϩⲓ ⲡϫⲁⲓⲉ ⲁⲩϣⲱⲡⲉ ⲙⲡⲁϩⲥ ⲛⲉⲛⲇⲁⲓⲙⲟⲛⲓⲟⲛ ϩⲓ 
ϩⲣⲉ ⲛⲉⲛϩⲁⲗⲁⲧⲉ. ⲁⲣⲁ ⲟⲩⲉⲧ ⲡϫⲁϫⲉ ⲛⲧⲁϥⲉⲣ ϫⲟⲉⲓⲥ ⲉⲛⲁⲓ ⲟⲩⲉⲧ ⲡⲛⲟⲩⲧⲉ 
ⲉⲧⲙⲡⲉϥⲛⲁϩⲙⲟⲩ. ⲙⲏ ⲡⲉⲓⲇⲁⲓⲙⲱⲛ ⲁⲛ ⲛⲟⲩⲱⲧ ⲡⲉ ⲉϥϯ ⲟⲩⲃⲏⲩ ⲁⲩⲱ 
ⲡⲉⲓⲛⲟⲩⲧⲉ ⲛⲟⲩⲱⲧ ⲡⲉ ⲉⲧⲃⲟⲏⲑⲉⲓ ⲉⲣⲟⲟⲩ. ⲕⲛⲁⲩ ϫⲉ ⲥⲉⲛⲁϣⲱⲡⲉ ⲁⲛ ⲉⲛⲉϩ 
ⲉⲧⲣⲉ ⲡⲛⲟⲩⲧⲉ ϯ ⲙⲡⲣⲱⲙⲉ ⲏ ⲧⲉⲥϩⲓⲙⲉ ⲉⲧⲟⲟⲧϥ ⲙⲡϫⲁϫⲉ ⲉⲧⲙⲙⲁⲩ ⲙⲡ
ⲟⲩⲩϣⲣⲡ ⲡⲟⲣϣⲟⲩ ⲉⲃⲟⲗ ϩⲁⲣⲁⲧϥ ⲁⲩⲱ ⲁⲩⲡⲁϩⲧⲟⲩ ⲛϥⲉⲓ ⲉⲃⲟⲗ ⲉϫⲱⲟⲩ 
ⲁⲩⲱ ⲛϥϩⲟⲙⲟⲩ ϩⲛ ⲙⲡⲁⲣⲁⲫⲩⲥⲓⲥ. ⲉⲛⲉ ⲟⲩⲛ ϭⲟⲙ ⲙⲙⲟϥ ⲭⲱⲣⲓⲥ ⲡⲉⲛⲧⲁⲓ
ϫⲟⲟϥ ⲛⲁϣ ⲛϩⲉ ⲟⲩⲛ ⲣⲱⲙⲉ ⲁⲩⲱ ⲟⲩⲛ ⲥϩⲓⲙⲉ ⲛⲁϣⲱⲡⲉ ϩⲛ ⲟⲩⲧⲃⲃⲟ ⲁⲩⲱ 
ⲛϥⲉⲣ ⲡⲁⲣⲑⲉⲛⲟⲥ. ⲟⲩⲟⲓ ⲛⲁⲛ ϫⲉ ⲁⲛϫⲁϩⲙⲉⲛ ⲁⲩⲱ ⲁⲛϫⲉϩⲙ ⲡⲕⲁϩ ⲧⲏⲣϥ 
ϣⲁ ϩⲣⲁⲓ ⲛⲕⲉⲏⲓ ⲙⲡⲛⲟⲩⲧⲉ ⲙⲛ ⲛⲉϥⲧⲟⲡⲟⲥ. ⲁ ⲡⲕⲁϩ ⲙⲟⲩϩ ⲛⲛⲟⲉⲓⲕ ϩⲓ 
 
ⲡⲟⲣⲛⲉⲓⲁ ϩⲓ ⲧⲱⲣⲉⲡ ϩⲓ ϫⲓ ⲛϭⲟⲛⲥ ϩⲓ ⲙⲛⲧⲁⲥⲉⲃⲏⲥ ⲛⲓⲙ ⲛⲑⲉ ⲛⲛⲛⲉⲓ
ⲭⲉⲣⲥⲟⲥ ⲉⲣⲉ ϫⲱϩⲙ ⲛⲓⲙ ⲉⲕⲛⲁⲏϣϫⲟⲟⲩ ⲏ ⲛⲅⲙⲉⲉⲩⲉ ⲉⲣⲟⲟⲩ ⲟⲩⲏϩ 
ⲛϩⲏⲧϥ ⲁⲩⲱ ⲉϥⲙⲏϩ ⲛⲑⲏⲣⲓⲟⲛ ⲛⲓⲙ ⲙⲡⲟⲛⲏⲣⲟⲛ ϩⲱⲥⲇⲉ ⲉⲧⲣⲉ ⲡⲉⲧ
ⲡⲣⲟⲥⲉⲭⲉ ⲁⲩⲱ ⲡⲉⲧⲙⲟⲩϣⲧ ⲙⲙⲟϥ ⲉⲣ ϣⲡⲏⲣⲉ ϫⲉ ϥⲛⲁⲩ ⲉϩⲉⲛ ϣⲏⲛ 
ⲉⲛⲁⲛⲟⲩⲟⲩ ⲙⲙⲁⲧⲉ ⲛⲣⲉϥϯ ⲕⲁⲣⲡⲟⲥ ⲉⲃⲟⲗ ⲛϩⲏⲧϥ ⲟⲩⲇⲉ ⲛⲉⲓϣⲏⲛ ⲧⲏⲣⲟⲩ 
ⲙⲡⲟ <note note="sic exit">.</note> 
 
ⲭ︦ⲭ︦ⲓ︦ⲱ︦ 

<pb xml:id="ⲗ︦ⲅ︦"/> ⲉⲣⲉ ⲧⲉⲓⲫⲓⲗⲟⲥⲟⲫⲓⲁ ⲛⲛⲟⲩϫ ⲛⲁⲣ ⲟⲩ ⲛⲏⲧⲛ ⲙⲛ ⲧⲉⲓⲁⲡⲁⲧⲏ 
ⲛϣⲟⲩⲉⲓⲧ ⲙⲡⲛⲁⲩ ⲉⲧⲉⲧⲛⲁϯ ⲗⲟⲅⲟⲥ ⲛⲓ︦ⲥ︦ ϩⲁ ⲛⲉⲯⲩⲭⲏ ⲛⲧⲁⲧⲉⲧⲛⲥⲟⲕⲟⲩ 
ⲉⲧⲉⲧⲛⲡⲗⲁⲛⲏ ϩⲓⲧⲛ ⲧⲥⲟⲫⲓⲁ ⲙⲡⲕⲟⲥⲙⲟⲥ ⲙⲯⲩⲭⲓⲕⲟⲛ ⲙⲙⲛⲧⲣⲉϥϣⲟⲟⲣ. 
ⲥⲉⲥϩⲟⲩⲟⲣⲧ ⲛϭⲓ ⲟⲩⲟⲛ ⲛⲓⲙ ⲉⲧϫⲱ ⲛⲛⲉⲓⲙⲛⲧⲁⲥⲉⲃⲏⲥ ⲙⲛ ⲟⲩⲟⲛ ⲛⲓⲙ ⲉⲧ
ⲡⲓⲥⲧⲉⲩⲉ ⲛⲁⲩ ⲉⲩⲥⲱϣϥ ⲙⲡⲙⲩⲥⲧⲏⲣⲓⲟⲛ ⲉⲧⲟⲩⲁⲁⲃ ⲑⲉⲗⲡⲓⲥ ⲁⲩⲱ ⲡⲱⲛϩ 
ⲛⲟⲩⲟⲛ ⲛⲓⲙ ⲁⲩⲱ ⲉⲩⲥⲙⲁⲙⲁⲁⲧ ⲛϭⲓ ⲛⲉⲧϫⲓ ⲉⲃⲟⲗ ⲛϩⲏⲧϥ ϩⲛ ⲟⲩϩⲏⲧ 
ⲙⲙⲉ. ⲥⲉⲥϩⲟⲩⲟⲣⲧ ⲛϭⲓ ⲡⲉⲧϫⲓ ⲉⲃⲟⲗ ⲛϩⲏⲧϥ ⲛⲟⲩⲙⲛⲧⲁⲡⲓⲥⲧⲟⲥ ⲙⲁⲗⲗⲟⲛ 
ⲇⲉ ⲡⲉⲧϩⲟⲙⲟⲗⲟⲅⲉⲓ ⲙⲙⲟϥ ϩⲛ ⲧⲉϥⲧⲁⲡⲣⲟ ⲉϥϯ ⲛϩⲉⲛ ⲕⲟⲟⲩⲉ ϫⲉ ⲥⲱⲙⲁ 
ⲭⲣⲓⲥⲧⲟⲩ ⲁⲓⲙⲁ ⲭⲣⲓⲥⲧⲟⲩ ⲉϥⲁⲣⲛⲁ ⲙⲙⲟϥ ϫⲉ ⲡⲉϥⲥⲱⲙⲁ ⲁⲛ ⲡⲉ ⲁⲩⲱ 
ⲡⲉϥⲥⲛⲟϥ. ⲁⲗⲏⲑⲱⲥ ⲛⲉⲧⲙⲉⲉⲩⲉ ⲉⲡⲁⲓ ⲛϩⲏⲧⲛ ϩⲟⲟⲩ ⲉⲛⲉⲧⲟ ⲛⲁⲧⲥⲟⲟⲩⲛ ⲙⲡ
ⲛⲟⲩⲧⲉ ⲕⲁⲛ ⲙⲛ ⲣⲱⲙⲉ ⲛⲉⲩⲥⲉⲃⲏⲥ ⲛⲁⲙⲉ ⲛⲁⲥⲕⲁⲛⲇⲁⲗⲓⲍⲉ ⲉⲃⲟⲗ ⲙⲙⲟⲟⲩ 
ⲥⲉⲥⲟⲟⲩⲛ ⲅⲁⲣ ϫⲉ ϩⲉⲛ ⲁⲧⲛⲟⲩⲧⲉ ⲫⲁⲛⲏⲣⲟⲛ ⲛⲉ. ϩⲁϩ ⲇⲉ ⲛⲧⲟϥ ⲛⲉⲧⲛⲁⲥⲕⲁⲛ
 
ⲇⲁⲗⲓⲍⲉ ϩⲓⲧⲛ ⲛⲉⲓⲱⲙⲉ ⲛⲣⲱⲙⲉ ⲉⲩⲣ ⲡⲕⲉⲕⲱ ⲛϩⲧⲏⲩ ⲉⲣⲟⲟⲩ ϫⲉ ⲥⲉⲥⲟⲟⲩⲛ.
ⲟⲛⲧⲱⲥ ⲟⲩⲛ ϭⲟⲙ ⲛϩⲉⲛ ⲙⲛⲧⲉⲓⲱⲧ ⲛⲧⲉⲓⲙⲓⲛⲉ ⲏ ϩⲉⲛ ⲙⲛⲧⲛⲟϭ ⲉϫⲱϩⲙ 
ⲛⲛϩⲏⲧ ⲛϩⲁϩ ⲛⲗⲁⲟⲥ ⲉⲙⲁⲧⲉ ϩⲛ ϩⲁϩ <pb xml:id="ⲗ︦ⲇ︦"/> ⲛⲧⲟⲡⲟⲥ ⲙⲡⲉⲭ︦ⲥ︦ ⲛⲁⲓ 
ⲉⲡⲉⲧⲉϣϣⲉ ⲡⲉ ⲉϫⲟⲟⲥ ⲛⲧⲉⲓϩⲉ ϫⲉ ⲕⲁⲛ ⲧⲉⲧⲛⲁⲕⲁⲑⲁⲣⲓⲍⲉ ⲁⲛ ⲛⲧⲉⲯⲩⲭⲏ 
ⲛϩⲉⲛ ⲣⲱⲙⲉ ⲛⲁⲧⲛⲟⲩⲧⲉ ⲉⲧⲣⲉⲩⲥⲟⲩⲱⲛϥ ⲙⲡⲣϫⲱϩⲙ ⲟⲛ ⲛϩⲉⲛ ⲯⲩⲭⲏ 
ⲛϩⲉⲛ ⲣⲙ ⲛⲛⲟⲩⲧⲉ ϩⲙ ⲡⲧⲣⲉ ⲧⲉⲧⲛⲙⲉϩ ⲛⲉⲩⲙⲁⲁϫⲉ ϩⲛ ⲛⲉⲓⲥⲃⲱ ⲙⲡⲟⲛⲏ
ⲣⲟⲛ. ⲁⲓϫⲟⲟⲥ ⲛⲕⲉⲥⲟⲡ ϫⲉ ⲉⲧⲃⲉ ⲟⲩ ⲉⲧⲉⲧⲛⲁⲙⲟⲩ ⲱ ⲧⲉⲓⲙⲓⲛⲉ ⲛⲣⲱⲙⲉ ⲛⲁⲑⲏⲧ.
ⲟⲩ ⲉⲣⲱⲧⲛ ⲛⲉ ⲛⲉⲓϣⲁϫⲉ ⲉⲧϣⲟⲩⲉⲓⲧ ⲉⲟⲩⲛ ϭⲟⲙ ⲉⲕⲱⲧ ⲛϩⲛ ⲧⲃⲁ ⲛⲗⲁⲟⲥ ϩⲛ 
ⲟⲩⲯⲁⲗⲙⲟⲥ ⲛⲟⲩⲱⲧ ϫⲉ ⲛⲛⲉⲓϫⲟⲟⲥ ϫⲉ ⲛⲉⲅⲣⲁⲫⲏ ⲙⲙⲉ. ⲉⲧⲃⲉ ⲟⲩ ⲧⲉⲧⲛ
ϣⲓⲕⲉ ⲛⲏⲧⲛ ⲛϩⲉⲛ ϣⲏⲓ ⲉⲩⲟⲩⲟϭⲡ ⲉⲛⲁϣⲉ ⲛⲉⲧϣⲏⲕ ⲉⲩⲥⲱⲕ ⲉⲃⲟⲗϩⲛ ⲧⲡⲩⲅⲏ 
ⲙⲙⲟⲟⲩ ⲙⲡⲱⲡϩ ⲏ ⲉⲣⲉ ⲧⲡⲩⲅⲏ ⲙⲙⲟⲟⲩ ⲛⲱⲛϩ ⲥⲱⲕ ⲁⲩⲱ ⲉⲥϣⲟⲩⲟ ⲉϩⲟⲩⲛ 
ⲉⲣⲟⲟⲩ ⲛϩⲟⲩⲟ ⲉϩⲉⲛ ⲕⲁⲧⲁϩⲣⲁⲕⲧⲏⲥ . ϣⲓⲡⲉ ϩⲏⲧϥ ⲙⲡⲁⲡⲟⲥⲧⲟⲗⲟⲥ ⲉϥϫⲱ 
ⲙⲙⲟⲥ ϫⲉ ϯⲟⲩⲉϣ ϯⲟⲩ ⲛϣⲁϫⲉ ⲉϫⲟⲟⲩ ϩⲙ ⲡⲁϩⲏⲧ ⲉϩⲟⲩⲉ ⲟⲩⲧⲃⲁ ⲛϣⲁϫⲉ 
 
ϩⲛ ⲧⲁⲥⲡⲉ. ⲛⲁⲛⲟⲩ ϩⲉⲛ ⲕⲟⲩⲓ ⲅⲁⲣ ⲉϫⲟⲟⲩ ⲉⲩⲣ ϩⲟⲩⲉ ⲥⲟⲟϩⲉ ⲛⲛⲉⲧⲥⲱⲧⲙ 
ⲛϩⲟⲩⲉ ⲉⲟⲩⲁϣⲏ ⲟⲩ ⲙⲟⲛⲟⲛ ϫⲉ ⲙⲛ ϩⲏⲩ ⲛϩⲏⲧⲟⲩ ⲁⲗⲗⲁ ⲉⲩϣⲟⲣϣⲣ 
ⲛⲛⲉⲧⲥⲱⲧⲙ ⲛⲉⲧⲃⲣⲃⲣ ϩⲙ ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲉⲩϣⲁϫⲉ ϩⲛ ⲛⲉⲅⲣⲁⲫⲏ. ⲙⲏ 
ⲉⲩⲣ ⲭⲣⲓⲁ ⲛϩⲉⲛ ⲕⲉϣⲁϫⲉ ⲉⲃⲟⲗϩⲛ <note note="sic exit">.</note> 
<pb xml:id="ⲣ︦ⲗ︦ⲁ︦"/> ⲥⲁⲓⲉ ⲛϣⲟⲩⲣ ϣⲡⲏⲣⲉ ⲙⲙⲟⲥ ⲛⲧⲉⲛⲛⲟϭ ⲛⲣⲉϥⲣ ⲟⲩⲟⲉⲓⲛ. ⲁⲩⲱ 
ⲕⲁⲧⲁ ⲑⲉ ⲛⲧⲁⲛϣⲣⲡ ϫⲟⲟⲥ ⲡⲉⲧⲉⲣⲉ ⲛⲉⲭⲣⲓⲥⲧⲓⲁⲛⲟⲥ ϣⲓⲛⲉ ⲛⲥⲱϥ ⲟⲩ ⲉⲃⲟⲗ 
ⲁⲛ ⲡⲉ ϩⲛ ⲛⲁⲓ ⲧⲏⲣⲟⲩ ⲟⲩⲇⲉ ⲡⲉⲧⲟⲩⲟⲛϩ ⲛϩⲏⲧϥ ⲟⲩⲛⲕⲁ ⲁⲛ ⲡⲉ ⲉϥϣⲟⲟⲡ 
ⲉⲃⲟⲗϩⲛ ⲛⲧⲁⲙⲓⲟⲛ ⲛⲧⲡⲉ ⲟⲩⲇⲉ ⲅⲁⲣ ⲛⲉⲧⲙⲉ ⲙⲡϫⲟⲉⲓⲥ ⲛⲥⲉⲣ ⲭⲣⲓⲁ ⲁⲛ 
ⲛⲗⲁⲁⲩ ϩⲛ ⲛⲕⲁ ⲛⲓⲙ ⲉⲧⲟⲩⲛⲁⲩ ⲉⲣⲟϥ ϩⲙ ⲡⲉⲓⲕⲟⲥⲙⲟⲥ. ⲉⲛⲛⲁⲙⲉⲉⲩⲉ ⲇⲉ ⲟⲛ 
ϫⲉ ⲥⲉϣⲟⲟⲡ ⲛϭⲓ ⲟⲩⲏⲣ ⲛⲁⲥⲡⲉ ⲏ ⲛⲥⲟⲫⲓⲁ ⲏ ⲙⲙⲛⲧⲣⲙ ⲛϩⲏⲧ ⲏ ⲟⲩⲏⲣ 
ⲛⲧⲉⲭⲛⲏ ⲛⲉⲡⲓⲥⲧⲏⲙⲉⲓ ⲏ ⲛϩⲱⲃ ⲏ ⲛⲥⲡⲟⲩⲇⲏ ⲏ ⲙⲙⲛⲧⲣⲙⲙⲁⲟ ⲉⲩϣⲟⲃⲉ 
ϩⲛ ⲟⲩⲁⲧⲟ ⲛⲥⲙⲟⲧ ⲁⲩⲱ ϩⲛ ⲛⲁⲓ ⲧⲏⲣⲟⲩ ⲛϥϣⲟⲟⲡ ⲁⲛ ⲛϭⲓ ⲡϩⲱⲃ ⲉⲧⲟⲩⲣ 
ⲭⲣⲓⲁ ⲙⲙⲟϥ ⲁⲩⲱ ⲉⲧⲟⲩⲟⲛϩ ⲛϩⲏⲧϥ ⲛϭⲓ ⲛⲉⲭⲣⲓⲥⲧⲓⲁⲛⲟⲥ ⲁⲗⲗⲁ ⲡⲉⲧⲉⲣⲉ 
 
ⲛⲁⲓ ⲕⲱⲧⲉ ⲛⲥⲱϥ ⲟⲩϩⲱⲃ ⲡⲉ ⲉϥⲟ ⲛⲛⲟϭ ⲉϩⲟⲩⲉ ⲡⲕⲁϩ ⲙⲛ ⲧⲡⲉ ⲙⲛ ⲛⲕⲁ 
ⲛⲓⲙ ⲉⲧⲛϩⲏⲧⲟⲩ ⲉⲛⲁⲛⲟⲩϥ ⲧⲉ ⲁⲩⲱ ϥⲥⲟⲧⲡ ⲉϩⲟⲩⲉ ⲛⲁⲓ ⲧⲏⲣⲟⲩ ϥϫⲟⲥⲉ ⲇⲉ 
ⲟⲛ ⲉⲥⲟⲫⲓⲁ ⲛⲓⲙ ⲙⲛ ⲙⲛⲧⲥⲁⲃⲉ ⲛⲓⲙ ⲛⲧⲉ ⲛⲣⲱⲙⲉ ⲁⲩⲱ ϥⲛⲧⲡⲉ ⲛϩⲱⲃ ⲛⲓⲙ 
ⲛⲧⲉ ⲡⲕⲟⲥⲙⲟⲥ. ⲉⲓϫⲱ ⲙⲙⲟⲥ ϫⲉ ⲟⲩⲛⲟϭ ⲡⲉ ⲁⲩⲱ ϥⲥⲟⲧⲡ ⲉϩⲱⲃ ⲛⲓⲙ ⲉⲧⲃⲉ 
ϫⲉ ⲉⲩϫⲓ ⲙⲙⲟϥ ϩⲛ ⲟⲩⲡⲓⲥⲧⲓⲥ ⲙⲛ ⲟⲩⲁⲅⲁⲡⲏ ⲉⲧⲉ ⲡϫⲟⲉⲓⲥ ⲡⲛⲟⲙⲟⲑⲉⲧⲏⲥ 
ⲛⲧⲁⲣⲉⲧⲏ ϩⲱⲃ ⲅⲁⲣ ⲛⲓⲙ ⲉⲧϣⲟⲟⲡ ϫⲓⲛ ⲧⲡⲉ ϣⲁ ⲡⲉⲥⲏⲧ ⲉⲡⲕⲁϩ <pb xml:id="ⲣ︦ⲗ︦ⲃ︦"/> 
ⲛⲥⲉϯ ϩⲏⲩ ⲛⲧⲉⲯⲩⲭⲏ ⲛⲗⲁⲁⲩ ⲁⲛ ⲧⲁⲣⲉⲧⲏ ⲇⲉ ⲛⲧⲟⲥ ⲙⲁⲩⲁⲁⲥ ⲧⲉ ϣⲁⲥϯ 
ϩⲏⲩ ⲛⲁⲥ ⲁⲩⲱ ϫⲉ ⲛⲑⲉ ⲉⲧⲉ ⲟⲩⲛⲟϭ ⲡⲉ ⲡϩⲱⲃ ⲛⲧⲁⲣⲉⲧⲏ ⲉϩⲟⲩⲉ ϩⲱⲃ ⲛⲓⲙ 
ⲉⲧϩⲛ ⲛⲧⲁⲙⲓⲟ ⲧⲏⲣⲟⲩ ⲙⲡⲕⲁϩ ⲙⲛ ⲡⲁⲏⲣ ⲉⲧⲉ ⲛⲁⲓ ⲛⲉ ⲉⲧⲕⲟⲥⲙⲉⲓ ϩⲛ ⲟⲩⲁⲧⲟ 
ⲛⲥⲙⲟⲧ ϩⲛ ⲧⲉⲩϭⲓ ⲛⲛⲁⲩ ⲉⲣⲟⲟⲩ ⲉⲧⲛⲟⲧⲙ ⲧⲁⲓ ϩⲱⲱⲥ ⲧⲉ ⲑⲉ ⲛⲧⲉⲯⲩⲭⲏ 
ⲉⲧϣⲓⲛⲉ ⲛⲥⲁ ⲡⲉⲓϩⲱⲃ ⲉⲧⲛⲁⲛⲟⲩϥ ⲁⲩⲱ ⲉⲥϭⲉⲡⲏ ⲉϩⲟⲧϩⲧ ⲛⲥⲱϥ ⲉⲓϣⲁϫⲉ 
ⲉⲧⲁⲣⲉⲧⲏ ⲉⲧⲉ ⲛⲧⲟϥ ⲡⲉ ⲡϫⲟⲉⲓⲥ ⲡϩⲱⲃ ⲉⲧⲟⲩⲣ ⲭⲣⲓⲁ ⲙⲙⲟϥ ⲛⲉⲭⲣⲓⲥⲧⲓⲁ
ⲛⲟⲥ ⲁⲩⲱ ⲉⲟⲩⲛ ϣϭⲟⲙ ⲉⲱⲛϩ ⲛϩⲏⲧϥ. ⲟⲩ ⲡⲉⲧϣϣⲉ ⲡⲉ ⲉⲧⲣⲉⲥϣⲱⲡⲉ ⲉⲥⲥⲟⲧⲡ 
ⲁⲩⲱ ⲉⲥϫⲟⲥⲉ ⲉⲥⲟⲫⲓⲁ ⲛⲓⲙ ⲉⲧϩⲙ ⲡⲕⲟⲥⲙⲟⲥ ⲉⲥⲕⲟⲥⲙⲉⲓ ⲉϩⲟⲩⲉ ⲙⲛⲧⲥⲁⲓⲉ ⲛⲓⲙ 
ⲛⲧⲉ ⲛⲁⲥⲡⲉ ⲉⲧϩⲓϫⲙ ⲡⲕⲁϩ ⲁⲩⲱ ⲛⲥϣⲱⲡⲉ ⲉⲥⲙⲡⲃⲟⲗ ⲛⲣⲟⲟⲩϣ ⲛⲓⲙ ⲛⲧⲉ 
 
ⲡⲉⲓⲕⲟⲥⲙⲟⲥ ⲙⲛ ⲡⲉϥⲟⲩⲱϣ ⲧⲏⲣϥ ⲙⲛ ⲡⲉϥⲟⲩⲛⲟϥ ⲙⲛ ⲡⲉϥⲣⲁϣⲉ ⲉⲥϫⲟⲥⲉ 
ⲇⲉ ⲉⲛⲁⲓ ⲧⲏⲣⲟⲩ ⲁⲩⲱ ⲉⲥⲥⲟⲧⲡ ⲛϩⲟⲩⲟ ⲉⲣⲟⲟⲩ ϩⲛ ⲧⲡⲓⲥⲧⲓⲥ ⲙⲛ ⲧⲁⲅⲁⲡⲏ 
ⲉϩⲟⲩⲛ ⲉⲡⲉⲓϩⲱⲃ ⲉⲧⲛⲁⲛⲟⲩϥ ⲉⲧⲙⲙⲁⲩ ⲙⲁⲩⲁⲁϥ ⲉⲧⲉ ⲙⲙⲛ ⲡⲉⲧⲧⲛⲧⲱⲛ 
ⲉⲣⲟϥ ⲉⲓϣⲁϫⲉ ⲉⲣⲟϥ ⲛⲧⲟϥ ⲡϫⲟⲉⲓⲥ ⲡⲁⲓ ⲉⲧⲉ ⲙⲉⲩⲉϣⲧⲛⲧⲱⲛϥ ⲉⲗⲁⲁⲩ ⲉⲡⲉ
ⲧⲟⲩ <note note="sic exit">.</note> 
<pb xml:id="ⲣ︦ⲙ︦ⲉ︦"/> ⲡⲗⲁⲥⲙⲁ ⲡⲉ ⲉⲧϩⲁ ⲉⲟⲟⲩ ⲁⲩⲱ ⲉⲧⲧⲁⲉⲓⲏⲩ ⲉⲩⲣ ϩⲁⲓⲃⲉⲥ ⲉϫⲱⲥ 
ϩⲙ ⲡⲕⲁⲗⲩⲙⲙⲁ ⲛⲙⲡⲁⲑⲟⲥ ⲁⲩⲱ ⲉⲥⲟⲧⲡ ⲉϩⲟⲩⲛ ⲉⲡⲉϣⲧⲉⲕⲟ ⲙⲡⲕⲁⲕⲉ 
ⲙⲡⲛⲟⲃⲉ ⲥϣⲟⲟⲡ ϩⲓ ϩⲟⲩⲛ ⲙⲡⲕⲁⲗⲩⲙⲙⲁ ⲉⲥⲧⲟⲩϫⲏⲩ ⲛⲑⲉ ⲛⲧⲁⲩⲥⲟⲛⲧⲥ 
ⲙⲙⲟⲥ ⲁⲩⲱ ⲛⲥϣⲣ ⲗⲁⲁⲩ ⲁⲛ ⲉⲧⲣⲉⲥⲉⲓ ⲉⲃⲟⲗ ⲉⲓⲙⲏⲧⲉⲓ ⲛⲥⲙⲉⲉⲩⲉ ⲙⲙⲁⲧⲉ 
ⲁⲩⲱ ⲛⲥⲙⲟⲕⲙⲉⲕ ⲁⲩⲱ ⲛⲥϥⲓ ⲣⲟⲟⲩϣ ⲉⲧⲃⲉ ⲡⲱⲛϩ ⲙⲛ ⲡⲟⲩⲟⲉⲓⲛ ⲁⲩⲱ ⲛⲥⲉ
ⲡⲉⲓⲕⲁⲗⲉⲓ ⲙⲡϫⲟⲉⲓⲥ ⲡⲁⲓ ⲉⲧⲙⲡⲃⲟⲗ ⲙⲡⲕⲁⲗⲩⲙⲙⲁ ⲉⲧⲉ ⲡⲉⲥⲣⲉϥⲥⲱⲛⲧ ⲡⲉ 
ϫⲉⲕⲁⲥ ϩⲛ ⲧⲉϥϭⲟⲙ ⲉϥⲉⲛⲁⲩ ⲉⲡⲉⲥϩⲣⲟⲟⲩ ⲉⲧϣⲟⲟⲡ ϣⲁⲣⲟϥ ⲙⲛ ⲧⲉⲡⲓⲥⲧⲓⲥ 
ⲙⲛ ⲧⲉⲥⲁⲅⲁⲡⲏ ⲛϥϣⲛ ϩⲧⲏϥ ⲛϥⲡⲱϩ ⲙⲡⲕⲁⲗⲩⲙⲙⲁ ⲙⲡⲕⲁⲕⲉ ⲁⲩⲱ ⲛϥⲣ 
ⲟⲩⲟⲉⲓⲛ ⲉⲣⲟⲥ ϩⲙ ⲡⲉϥⲟⲩⲟⲉⲓⲛ ⲉⲧⲙⲉϩ ⲛⲱⲛϩ ⲛϥⲁⲁⲥ ⲛⲣⲙϩⲉ ⲉⲃⲟⲗϩⲛ 
ⲙⲡⲁⲑⲟⲥ ⲙⲡⲛⲟⲃⲉ ⲁⲩⲱ ⲛϥϣⲱⲡⲉ ⲛⲁⲥ ⲛϫⲁⲩ ⲙⲟⲉⲓⲧ ⲕⲁⲧⲁ ⲡⲉϥⲟⲩⲱϣ. 
 
ⲉⲥϣⲟⲟⲡ ⲅⲁⲣ ⲙⲡϩⲟⲩⲛ ⲙⲡⲕⲁⲗⲩⲙⲙⲁ ⲛϭⲓ ⲧⲁⲓ ⲛⲧⲉⲓⲙⲓⲛⲉ ⲉⲥϣⲁⲛⲥⲟ
ⲟⲩⲧⲛ ⲙⲡⲉⲥⲗⲟⲅⲓⲥⲙⲟⲥ ϣⲁⲣⲟϥ ⲛⲧⲟϥ ⲡϫⲟⲉⲓⲥ ϩⲛ ⲧⲉⲥϭⲓ ⲛϣⲓⲛⲉ ⲛⲥⲱϥ ⲁⲩⲱ 
ⲛⲥⲉⲡⲉⲓⲑⲩⲙⲉⲓ ⲉⲣⲟϥ ⲉⲥⲕⲁⲧⲁⲫⲣⲟⲛⲉⲓ ⲛⲛⲕⲁ ⲛⲓⲙ ⲉⲧⲟⲩⲛⲁⲩ ⲉⲣⲟⲟⲩ ⲁⲩⲱ 
ⲉⲥⲥⲡⲟⲩⲇⲁⲍⲉ ⲉϩⲟⲧϩⲉⲧ ⲛⲥⲁ ⲧϭⲟⲙ ⲛⲁⲧⲛⲁⲩ ⲉⲣⲟⲥ ϩⲛ ⲟⲩⲛⲟϭ ⲙⲡⲓⲥⲧⲓⲥ 
ⲙⲛ ⲟⲩⲙⲉ ⲉⲛⲁϣⲱϥ ⲁⲩⲱ ⲉⲥϭⲱϣⲧ ϩⲏⲧϥ ⲙⲡϭⲙ ⲡϣⲓⲛⲉ ⲛⲧⲉⲭⲁⲣⲓⲥ ⲁⲩⲱ 
ⲛⲧⲟϥ ϩⲱⲱϥ ⲡϫⲟⲉⲓⲥ ⲉϥϣⲟⲟⲡ ϩⲛ ⲛⲉⲧϫⲟⲥⲉ ϥⲛⲁⲥⲟⲩⲧⲛ ⲡⲉϥ<pb xml:id="ⲣ︦ⲙ︦︦ϝ︦"/>ϩⲏⲧ 
ⲉϩⲣⲁⲓ ⲉϫⲱⲥ ⲁⲩⲱ ⲛϥϣⲱⲡⲉ ⲛϩⲏⲧⲥ ⲛϥⲟⲩⲟⲛϩϥ ⲉⲣⲟⲥ ⲛϥϯ ⲙⲧⲟⲛ ⲛⲁⲥ ϩⲛ 
ⲟⲩⲙⲧⲟⲛ ⲙⲡ︦ⲛ︦ⲓ︦ⲕⲟⲛ ⲛϥϫⲓ ⲙⲟⲉⲓⲧ ϩⲏⲧⲥ ⲉϩⲟⲩⲛ ⲉⲡⲉϥⲟⲩⲱϣ ⲧⲏⲣϥ ⲉⲣϣⲁⲛ
ⲧⲙ ⲡϩⲏⲧ ⲅⲁⲣ ⲙⲡϫⲟⲉⲓⲥ ⲉⲓ ϣⲁ ⲡϩⲏⲧ ⲛⲧⲉⲯⲩⲭⲏ ⲛϥϣⲱⲡⲉ ⲛⲁⲥ ⲛⲣⲉϥⲣ 
ϩⲙⲙⲉ ⲛⲥⲥⲟⲟⲩⲛ ⲁⲛ ⲉⲉⲓⲣⲉ ⲙⲡⲟⲩⲱϣ ⲙⲡⲛⲟⲩⲧⲉ ⲁⲗⲗⲁ ⲉⲫⲟⲥⲟⲛ ⲛⲟⲩⲟⲉⲓϣ 
ⲛⲓⲙ ⲧⲉⲯⲩⲭⲏ ⲧⲱϭⲉ ⲙⲡⲉⲥⲙⲉⲉⲩⲉ ⲙⲛ ⲡⲉⲥⲛⲟⲩⲥ ⲉⲡϫⲟⲉⲓⲥ ϩⲛ ⲧⲡⲓⲥⲧⲓⲥ ⲙⲛ 
ⲡⲙⲉ ⲛϩⲏⲧ ⲙⲛ ⲧⲉⲥϭⲓ ⲛⲕⲱⲧⲉ ⲛⲥⲱϥ ⲛϩⲟⲩⲟ ⲙⲁⲗⲗⲟⲛ ⲛⲧⲟϥ ϩⲱⲱϥ ϩⲣⲁⲓ 
ϩⲛ ⲧⲉϥⲙⲛⲧⲭ︦ⲣ︦ⲥ︦ ⲉϥϭⲱϣⲧ ⲉⲧⲁⲅⲁⲡⲏ ⲛⲧⲉⲥⲡⲣⲟϩⲁⲓⲣⲉⲥⲓⲥ ϥⲧⲱϭⲉ ⲙⲙⲟϥ 
 
ⲉⲡⲉⲥϩⲏⲧ ⲁⲩⲱ ⲥϣⲟⲟⲡ ⲛⲙⲙⲁϥ ⲉⲟⲩⲡⲛ︦ⲁ︦ ⲛⲟⲩⲱⲧ ⲕⲁⲧⲁ ⲡϣⲁϫⲉ ⲙⲡⲁⲡⲟⲥ
ⲧⲟⲗⲟⲥ. ⲉⲣϣⲁⲛ ⲧⲉⲯⲩⲭⲏ ⲇⲉ ⲧⲟϭⲥ ⲉⲡϫⲟⲉⲓⲥ ϣⲁⲣⲉ ⲡϫⲟⲉⲓⲥ ϩⲱⲱϥ ⲛⲁ ⲁⲩⲱ 
ⲛϥⲙⲉⲣⲓⲧⲥ ⲛϥⲧⲟϭϥ ⲉⲣⲟⲥ. ⲗⲟⲓⲡⲟⲛ ⲉⲣϣⲁⲛ ⲡϩⲏⲧ ϭⲱ ⲉϥⲙⲏⲛ ⲉⲃⲟⲗ ϩⲛ 
ⲧⲉⲭⲁⲣⲓⲥ ⲙⲡϫⲟⲉⲓⲥ ϣⲁⲣⲉ ⲧⲁⲓ ϣⲱⲡⲉ ⲙⲛ ⲡϫⲟⲓⲉⲥ ⲉⲟⲩⲡⲛ︦ⲁ︦ ⲛⲟⲩⲱⲧ ⲙⲛ 
ⲟⲩϩⲏⲧ ⲛⲟⲩⲱⲧ ⲙⲛ ⲟⲩⲙⲛⲧϣⲃⲏⲣ ⲛⲟⲩⲱⲧ ⲁⲩⲱ ⲉⲣⲉ ⲡⲉⲥⲥⲱⲙⲁ ⲛⲏϫ ⲉⲃⲟⲗ 
ⲙⲡⲉⲓⲙⲁ ϩⲓϫⲙ ⲡⲕⲁϩ ϣⲁⲕϭⲙ ⲡⲉⲥⲙⲉⲉⲩⲉ ⲧⲏⲣϥ ⲉϥⲡⲟⲗⲓⲧⲉⲩⲉ ϩⲛ ⲑⲓⲉⲗ︦ⲏ︦ⲙ︦ 
ⲛⲧⲡⲉ ⲁⲩⲱ ⲉϥⲡⲏϩ ϣⲁ ⲧⲙⲉϩ ϣⲟⲙⲧⲉ ⲙⲡⲉ ⲉϥⲧⲏϭ ⲉⲡϫⲟⲓⲥ ⲁⲩⲱ ⲉϥⲇⲓⲁ
ⲕⲟⲛⲉⲓ ⲛⲁϥ ⲁⲩⲱ ⲛⲧⲟϥ ⲡϫⲟⲉⲓⲥ ⲉϥϩⲙⲟⲟⲥ ϩⲓϫⲙ ⲡⲉⲑⲣⲟⲛⲟⲥ ⲛⲧⲙⲛⲧⲛⲟϭ 
ϩⲛ ⲙⲡⲏⲩⲉ ϩⲛ ⲧⲡⲟⲗⲓⲥ ⲉⲧⲙⲉϩ ⲛⲉⲟⲟⲩ ⲑⲓⲉⲗ︦ⲏ︦ⲙ︦ <note note="sic exit">.</note> 
ⲥ︦ⲛ︦ⲍ︦) ⲛⲉ ⲛⲉⲥⲙⲁϩ ⲛⲧⲁⲩϫⲟⲟⲥ ϫⲉ ⲛⲉⲥⲉⲕⲓⲃⲉ ⲛⲁⲣ ⲧⲉⲩϩⲉ. ϥⲕⲱ ⲙⲙⲟⲥ 
ⲛϭⲓ ⲡϫⲟⲉⲓⲥ ϫⲉ ⲁⲛⲟⲕ ⲡⲉ ⲧⲃⲱ ⲛⲉⲗⲟⲟⲗⲉ ⲙⲙⲉ ⲁⲩⲱ ⲡⲁⲉⲓⲱⲧ ⲡⲉ ⲡⲟⲩⲟⲉⲓⲏ. 
ⲡⲉⲓϣⲁϫⲉ ⲇⲉ ⲛⲧⲁⲩϫⲟⲟϥ ϫⲉ ⲁ ⲛϣⲉⲉⲣⲉ ϣⲏⲙ ⲙⲙⲉⲣⲓⲧⲕ ⲁⲩⲥⲟⲕⲕ ⲛⲁⲩ 
ⲉⲡⲁϩⲟⲩ ⲥⲟⲕϥ ⲉⲡⲁϩⲟⲩ ⲡⲉ ϫⲉ ⲛⲉ ⲟⲩⲛⲟⲩⲧⲉ ⲡⲉ ⲁϥϣⲱⲡⲉ ⲛⲣⲱⲙⲉ ϣⲁⲛⲧⲉϥⲣ 
 
ⲯⲩⲭⲏ. ⲛⲓⲙ ⲛⲣⲱⲙⲉ ⲉⲧⲙⲉ ⲙⲙⲟϥ ⲛⲙⲡϣⲁ ⲛϩⲱⲛ ⲉϩⲟⲩⲛ ⲉⲡⲛⲟⲩⲧⲉ 
ⲛⲑⲉ ⲉⲧⲥⲏϩ ϫⲉ ⲛⲉⲛⲧⲁⲩϫⲓⲧϥ ⲇⲉ ⲁϥϯ ⲛⲁⲩ ⲛⲧⲉⲝⲟⲩⲥⲓⲁ ⲧⲏⲣⲥ ϩⲓ ⲟⲩⲥⲟⲡ 
ⲉⲧⲣⲉⲩϣⲱⲡⲉ ⲛϣⲏⲣⲉ ⲙⲡⲛⲟⲩⲧⲉ ⲙⲙⲛ ⲡⲱⲣϫ ⲅⲁⲣ ϣⲟⲟⲡ ⲛⲛⲓⲟⲩⲇⲁⲓ ⲙⲛ 
ⲛϩⲉⲑⲛⲟⲥ ⲧⲉⲓⲁⲅⲁⲡⲏ ⲅⲁⲣ ⲛⲟⲩⲱⲧ ⲧⲉⲧϣⲟⲟⲡ ⲛⲛⲓⲟⲩⲇⲁⲓ ⲉⲧⲡⲓⲥⲧⲉⲩⲉ ⲙⲛ 
ⲛϩⲉⲑⲛⲟⲥ ⲉϩⲟⲩⲛ ⲉⲡϫⲟⲉⲓⲥ. ⲉϥϯ ϣⲓⲡⲉ ⲇⲉ ⲛⲛⲉⲧⲟ ⲛⲁⲧⲛⲁϩⲧⲉ ⲉϥϫⲱ ⲙⲙⲟⲥ 
ⲛⲁⲩ ϫⲉ ⲁϥⲉⲓ ϣⲁⲣⲱⲧⲛ ⲛϭⲓ ⲓⲱϩⲁⲛⲛⲏⲥ ⲡⲃⲁⲡⲧⲓⲥⲧⲏⲥ ϩⲓ ⲧⲉϩⲓⲏ ⲛⲧⲇⲓⲕⲁⲓⲟ
ⲥⲩⲛⲏ ⲙⲡⲉⲧⲛⲡⲓⲥⲧⲉⲩⲉ ⲉⲣⲟϥ ⲛⲧⲉⲗⲱⲛⲏⲥ ⲙⲛ ⲙⲡⲟⲣⲛⲏ ⲁⲩⲡⲓⲥⲧⲉⲩⲉ ⲉⲣⲟϥ. 
ϩⲙ ⲡⲁⲓ ⲟⲛ ⲛⲧⲁϥϫⲟⲟⲥ ⲛϭⲓ ⲡⲁⲡⲟⲥⲧⲟⲗⲟⲥ ⲡⲁⲩⲗⲟⲥ ϫⲉ ⲡⲉⲧⲛⲥⲛⲟϥ ⲉϩⲣⲁⲓ 
ⲉϫⲛ ⲧⲉⲧⲛⲁⲡⲉ ϯⲟⲩⲁⲁⲃ ⲁⲛⲟⲕ ϫⲓⲛ ⲧⲉⲛⲟⲩ ⲉⲓⲛⲁⲃⲱⲕ ⲉϩⲣⲁⲓ ⲉⲛϩⲉⲑⲛⲟⲥ. ⲛⲧⲁ 
ⲡϫⲟⲉⲓⲥ ϫⲟⲟⲥ ⲟⲛ ⲉⲧⲃⲉ ⲡⲁⲓ ϫⲉ ⲛⲧⲁⲓⲉⲓ ⲁⲛⲟⲕ <pb xml:id="ⲥ︦ⲛ︦ⲏ︦"/> ⲉⲡⲉⲓⲕⲟⲥⲙⲟⲥ ⲉⲩϩⲁⲡ 
ϫⲉⲕⲁⲥ ⲛⲉⲧⲉ ⲛⲥⲉⲛⲁⲩ ⲉⲃⲟⲗ ⲁⲛ ⲉⲩⲉⲛⲁⲩ ⲉⲃⲟⲗ ⲁⲩⲱ ⲛⲉⲧⲛⲁⲩ ⲉⲃⲟⲗ ⲉⲩⲉ
ϣⲱⲡⲉ ⲛⲃⲗⲗⲉ. ⲛⲧⲟϥ ⲅⲁⲣ ⲡⲉⲧⲉⲣⲉ ⲛϩⲉⲑⲛⲟⲥ ϭⲱϣⲧ ⲉⲃⲟⲗ ϩⲏⲧϥ ⲉⲧⲣⲉϥ
ⲡⲉⲓⲣⲉ ⲛⲁⲩ ⲉⲃⲟⲗϩⲛ ⲓⲟⲩⲇⲁ ⲛⲧⲟϥ ⲅⲁⲣ ⲡⲉ ⲛⲧⲁϥϣⲱⲡⲉ ⲛⲁⲩ ⲛϩⲉⲗⲡⲓⲥ 
ⲛⲱⲛϩ ⲛⲑⲉ ⲉⲧⲉⲣⲉ ⲡϣⲁϫⲉ ϫⲱ ⲙⲙⲟⲥ ϫⲉ ⲟⲩⲛ ϩⲉⲗⲡⲓⲥ ϣⲟⲟⲡ ϩⲙ ⲡⲕⲁⲕⲉ 
ϫⲉ ⲡⲉⲩϩⲟⲟⲣ ⲉⲧⲟⲛϩ ⲛⲁⲛⲟⲩϥ ⲉϩⲟⲩⲉ ⲡⲙⲟⲩⲓ ⲉⲧⲙⲟⲟⲩⲧ ⲉⲧⲉ ⲡⲁⲓ ⲡⲉ ϫⲉ 
 
ⲛⲁⲛⲟⲩ ⲡϩⲉⲑⲛⲟⲥ ⲉⲧⲡⲓⲥⲧⲉⲩⲉ ⲉⲡⲭ︦ⲥ︦ ⲉϩⲟⲩⲉ ⲡⲙⲟⲩⲓ ⲉⲧⲙⲟⲟⲩⲧ ⲉⲧⲉ ⲡⲁⲓ ⲡⲉ 
ⲡⲁⲣⲭⲓⲉⲣⲉⲩⲥ ⲉⲧⲟ ⲛⲁⲧⲛⲁϩⲧⲉ ⲉⲣⲟϥ ⲏ ⲡⲓⲟⲩⲇⲁⲓ. ⲡⲗⲁⲟⲥ ⲡⲉ ⲡⲁⲓ ⲛⲧⲁϥ
ⲡⲓⲥⲧⲉⲩⲉ ⲛⲧⲁⲩⲥϩⲁⲓ ⲉⲧⲃⲏⲏⲧϥ ϫⲉ ⲡⲗⲁⲟⲥ ⲉⲧϩⲙⲟⲟⲥ ϩⲙ ⲡⲕⲁⲕⲉ ⲁϥⲛⲁⲩ 
ⲉⲩⲛⲟϭ ⲛⲟⲩⲟⲉⲓⲛ ⲛⲉⲧϣⲟⲟⲡ ϩⲛ ⲧⲉⲭⲱⲣⲁ ⲙⲛ ⲑⲁⲓⲃⲉⲥ ⲙⲡⲙⲟⲩ ⲛⲧⲁ ⲡⲟⲩ
ⲟⲉⲓⲛ ϣⲁ ⲛⲁⲩ ⲧⲉⲩϣⲏ ⲧⲉ ⲧⲁⲓ ⲛⲧⲁⲥⲣ ⲟⲩⲟⲉⲓⲛ ⲛⲑⲉ ⲙⲡⲉϩⲟⲟⲩ ⲡⲉϩⲟⲟⲩ ⲇⲉ 
ⲡⲉ ⲛⲧⲁϣⲉ ⲟⲉⲓϣ ⲙⲡⲉⲩⲁⲅⲅⲉⲗⲓⲟⲛ ⲛⲧⲁϥⲡⲱϩ ϣⲁ ⲛϩⲉⲑⲛⲟⲥ ⲛⲑⲉ ⲙⲡⲉⲥ
ⲕⲁⲕⲉ ⲧⲁⲓ ⲧⲉ ⲑⲉ ⲙⲡⲉⲥⲕⲉⲟⲩⲟⲉⲓⲛ ⲛⲑⲉ ⲛⲧⲉⲩⲙⲛⲧⲁⲧⲛⲁϩⲧⲉ ⲙⲛ ⲧⲉⲩⲙⲛⲧ
ⲁⲧⲥⲟⲟⲩⲛ ⲧⲁⲓ ⲧⲉ ⲑⲉ ⲛⲧⲉⲩⲕ <note note="sic exit">.</note> 
 
ⲭ︦ⲭ︦ⲱ︦ 

<pb xml:id="ⲅ︦"/> ⲉ [..] ⲉⲣⲁⲧⲟⲩ [.....] ⲕⲟⲩⲓ ⲉⲩ [...] ⲓⲟ ⲙⲙⲟⲟⲩ [....] ⲉⲧⲟⲩⲉⲓⲣⲉ ⲙⲙⲟϥ 
ⲉⲧⲉ ⲡⲁⲓ ⲡⲉ ⲡⲣⲓⲕⲉ [....] ⲕ ⲟⲩⲛⲁⲙ [....] ⲉⲩⲁϩⲉ ⲣⲁⲧⲟⲩ ϩⲛ ⲧⲙⲉ ⲉⲩⲇⲓⲁ
ⲕⲣⲓⲛⲉ ⲛⲧⲙⲏⲧⲉ ⲙⲡⲡⲉⲧⲛⲁⲛⲟⲩⲃ ⲙⲛ ⲡⲉⲑⲟⲟⲩ ⲉⲩϫⲡⲓⲟ ⲙⲡϭⲟⲗ ⲁⲩⲱ ⲉⲩ
ⲥⲱϣ ⲙⲙⲟϥ ⲉⲩⲡⲱⲧ ⲛⲥⲱϥ ⲉⲃⲟⲗϩⲛ ⲡⲉⲩϩⲏⲧ ⲛⲑⲉ ⲛⲛⲉⲧⲡⲏⲧ ⲛⲥⲁ ⲟⲩϩⲟϥ 
ⲉⲙⲟⲟⲩⲧϥ ⲉⲃⲟⲗϫⲉ ⲧⲛⲟⲩⲛⲉ ⲛⲁⲛⲟⲙⲓⲁ ⲛⲓⲙ ⲡⲉ ⲡϭⲟⲗ ⲉⲩⲡⲁⲣⲁⲕⲁⲗⲉⲓ ⲇⲉ 
ϩⲱⲱϥ ⲛⲧⲙⲉ ⲉⲩϯ ⲉⲟⲟⲩ ⲛⲁⲥ ⲉⲧⲣⲉⲥϭⲱ ϩⲣⲁⲓ ⲛϩⲏⲧⲟⲩ ⲛⲑⲉ ⲛⲟⲩⲁⲅⲅⲉⲗⲟⲥ 
ⲛⲧⲉ ⲡⲛⲟⲩⲧⲉ ⲛⲉⲥⲛⲁϩⲙⲟⲩ ⲉⲡⲉⲧⲙⲙⲁⲩ ⲉⲧⲉ ⲙⲡϥⲁϩⲉ ⲣⲁⲧϥ ϩⲙ ⲙⲉ ⲉⲛⲉϩ 
ⲉⲧⲉ ⲡⲥⲁⲧⲁⲛⲁⲥ ⲡⲉ ⲉⲃⲟⲗ ϫⲉ ⲧⲛⲟⲩⲛⲉ ⲛⲧⲇⲓⲕⲁⲓⲟⲥⲩⲛⲏ ⲛⲓⲙ ⲧⲉ ⲧⲙⲉ. ⲁⲩⲱ 
ⲛⲁⲓ ⲛⲧⲉⲓϩⲉ ⲛⲉⲧⲛⲁϣϭⲙϭⲟⲙ ⲉϫⲱⲕ ⲉⲃⲟⲗ ⲛⲧⲉⲩϩⲩⲡⲟⲙⲟⲛⲏ ⲉⲩⲙⲟⲟϣⲉ 
ϩⲓ ⲛⲉϩⲓⲟⲟⲩⲉ ⲛⲧⲙⲛⲧⲛⲟⲩⲧⲉ ⲉⲣⲉ ⲧⲉⲧⲡⲱ ⲉⲧⲁⲥⲱⲟⲩ ⲛⲧⲉ ⲡⲉⲛϫⲟⲉⲓⲥ ⲓ︦ⲥ︦ ϩⲓ 
ⲧⲉⲩⲛⲁϩⲃ ⲁⲩⲱ ⲉⲩϣⲁⲛϩⲓⲥⲉ ⲥⲉⲛⲁⲟⲩⲉϩ ⲛⲁⲩ ⲉⲩϣⲁⲛⲁⲥⲁⲓ ⲇⲉ ⲟⲛ ⲉⲃⲟⲗϩⲙ 
 
ⲡϩⲓⲥⲉ ϣⲁⲩⲧⲱⲟⲩⲛ ⲛⲥⲉⲙⲟⲟϣⲉ ϣⲁⲛⲧⲟⲩϫⲱⲕ ⲉⲃⲟⲗ ⲛⲧⲉⲩϩⲓⲏ ϩⲛ ⲟⲩϭⲟⲙ. 
ⲁⲛⲁⲩ ϫⲉ ϣⲁⲩⲥⲱⲃⲉ ⲛⲟⲩⲏⲣ ⲛϭⲓ ⲛⲁ<pb xml:id="ⲇ︦"/>ⲑⲏⲧ ⲉⲩϣⲁⲛⲛⲁⲩ ⲉⲩⲣⲱⲙⲉ 
ⲉⲁϥϩⲉ ϩⲓ ⲟⲩϩⲓⲏ ⲧⲁⲓ ⲟⲛ ⲧⲉ ⲑⲉ ⲉⲧⲉ ϣⲁⲩⲥⲱⲃⲉ ⲛϭⲓ ⲛⲇⲁⲓⲙⲱⲛ ⲉⲩϣⲁⲛⲛⲁⲩ 
ⲉϩⲉⲛ ⲣⲱⲙⲉ ⲉⲩⲟⲩⲱⲙ ⲁⲩⲱ ⲉⲩⲥⲱ ⲛϫⲓⲟⲩⲉ ⲉⲩϯ ⲙⲧⲟⲛ ⲛⲁⲩ ϩⲛ ⲟⲩⲕⲣⲟϥ 
ϩⲛ ⲟⲩϩⲱⲡ ⲉϩⲣⲁⲓ ⲛϩⲏⲧⲛ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ. ⲁⲛⲁⲩ ⲇⲉ ⲟⲛ ϫⲉ ϣⲁⲩ
ⲗⲩⲡⲏ ⲛϭⲓ ϩⲉⲛ ⲣⲱⲙⲉ ⲛⲥⲁⲃⲉ ⲉⲩϣⲁⲛⲛⲁⲩ ⲉⲩⲣⲱⲙⲉ ⲉⲁϥϩⲉ ϩⲓ ⲟⲩϩⲓⲏ 
ⲧⲁⲓ ⲟⲛ ⲧⲉ ⲑⲉ ⲉⲧⲉ ϣⲁϥⲙⲕⲁϩ ⲛϩⲏⲧ ⲛϭⲓ ⲡⲛⲟⲩⲧⲉ ⲙⲛ ⲡⲉⲛϫⲟⲉⲓⲥ ⲓ︦ⲥ︦ ⲁⲩⲱ 
ⲟⲛ ⲛⲁⲙⲉ ϩⲉⲛ ⲣⲱⲙⲉ ⲛⲥⲁⲃⲉ ⲉⲩϣⲁⲛⲛⲁⲩ ⲉϩⲉⲛ ⲣⲱⲙⲉ <note note="sic">ⲉⲩⲟⲩϯ</note> [.....] ⲥⲱⲛ 
ϫⲉ [.....] ϩⲣⲁⲓ ⲛϩⲏⲧ [.......] ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲩϯ ⲙⲧⲟⲛ [....] 
ϩⲛ ⲟⲩⲕⲣⲟϥ ϩⲛ ⲟⲩϩⲱⲃ [...] ⲥⲩⲛⲁⲅⲱⲅⲏ ⲧⲏⲣⲥ [....] ϩⲱⲱϥ ϫⲉ ⲙ [...] ⲥⲱⲃⲉ 
ⲉⲛⲉ [.....] ⲛⲥⲁ ⲟⲩⲣⲱⲙⲉ ⲉϥϣⲁⲛⲥⲩ [......] ⲛⲁϥ ϩⲓ ⲟⲩϩ [....] ⲉⲧⲣⲉϥⲁ [......] 
ⲉⲃⲟⲗϩⲛ [....] ⲛϥⲧⲱⲟⲩⲛ [....] ⲛϥⲙⲟⲟϣⲉ ⲉⲧⲉϥϩⲓⲏ ⲧⲁⲓ ⲟⲛ ⲧⲉ ⲑⲉ ⲉⲧⲉ 
ⲙⲉⲩⲉϣⲥⲱ [...] ⲉⲛⲉϩ ⲛϭⲓ ⲛⲇⲁⲓⲙⲱⲛ [....] ⲛⲣⲱⲙⲉ [....] ⲉⲩϣⲁⲛ [.....] ⲉϩⲉⲛ 
ⲣ [.....] ϩⲣⲁⲓ ⲛϩⲏⲧⲛ ⲁⲩⲱ ϩⲙ ⲙⲁ ⲛⲓⲙ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲩ
 
ⲟⲩⲱⲙ ⲙⲡⲉⲩⲟⲉⲓⲕ ⲉⲩ<pb xml:id="ⲉ︦"/> [....] ⲙⲙⲟⲟⲩ [....] ⲧⲙⲛⲧⲙⲉ [.....] ⲉⲩϯ 
ⲙⲧⲟⲛ [....] ⲉⲣⲉ ⲧⲥⲩⲛⲁⲅⲱⲅⲏ ⲧⲏⲣⲥ [....] ⲩⲛ ⲉⲩ [....] ϩⲓⲥⲉ ϩⲉⲛ ⲟⲩⲡⲟⲗⲩϯⲁ 
[..] ⲧⲟϥ ⲉⲩϣⲁⲛ [...] ϩⲣⲁⲓ ⲉⲩϣⲱⲡⲉ [........] ⲁ [.......] ⲛⲧⲟϥ ⲉϣⲁϥ [....] 
ⲛ [..] ⲟⲩⲟ ⲛϭⲓ ⲟⲩⲣⲱⲙⲉ ⲛⲥⲁⲃⲉ ⲉϥ [....] ⲛⲁⲩ ⲉϩⲉⲛ [.....] ϩⲛ ϩⲉⲛ ϩⲓⲥⲉ ⲙⲛ 
ϩⲉⲛ ⲙⲟⲕϩⲥ ⲉⲧⲃⲉ ⲡⲛⲟⲩⲧⲉ ⲏ ⲛⲧⲟϥ ⲉⲩϩⲉⲛ ⲟⲩϣⲱⲡⲉ ⲁⲩⲱ [.....] ⲉϯ ⲙ [...] 
[...] ⲛⲛⲁⲓ ⲙⲛ ⲛⲉⲓⲕⲟⲟⲩⲉ [.....] ⲧⲉ ⲟⲩⲛ [....] ⲙⲙⲟϥ ⲧⲁⲁϥ ⲛⲁⲩ ⲧⲁⲓ ⲟⲛ 
ⲧⲉ ⲑⲉ ⲉϣⲁϥϣⲛ ϩⲏⲧϥ ⲛϭⲓ ⲡⲛⲟⲩⲧⲉ ⲁⲩⲱ ⲡⲉⲛϫⲟⲉⲓⲥ ⲓ︦ⲥ︦ ⲁϥϣⲁⲛⲛⲁⲩ ⲉϩⲉⲛ 
ⲣⲱⲙⲉ ϩⲣⲁⲓ ⲛϩⲏⲧⲛ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲁⲩⲱ ϩⲙ ⲙⲁ ⲛⲓⲙ ⲉⲁⲩϩⲓⲥⲉ 
ϩⲛ ϩⲉⲛ ⲙⲟⲕϩⲥ ⲉⲧⲃⲉ ⲡⲉϥⲣⲁⲛ ⲉⲧⲟⲩⲁⲁⲃ ⲏ ⲛⲧⲟϥ ⲉⲩϩⲛ ⲟⲩϣⲱⲛⲉ ⲁⲩⲱ 
ⲉϩⲛⲁϥ ⲉϯ ⲙⲧⲟⲛ ⲛⲛⲁⲓ ⲙⲛ ⲛⲉⲓⲕⲟⲟⲩⲉ ϩⲙ ⲡⲉⲧⲉ ⲟⲩⲛ ϭⲟⲙ ⲙⲙⲟϥ ⲉⲁⲁϥ 
ⲛⲁⲩ ⲧⲁⲓ ⲟⲛ ⲧⲉ ⲑⲉ ⲉϣⲁϥϣⲛ ϩⲧⲏϥ ⲛϭⲓ ⲡⲛⲟⲩⲧⲉ ⲁⲩⲱ ⲡⲉⲛϫⲟⲉⲓⲥ ⲓ︦ⲥ︦ ⲉϥ
ϣⲁⲛⲛⲁⲩ ⲉϩⲉⲛ ⲣⲱⲙⲉ ϩⲣⲁⲓ ⲛϩⲏⲧⲛ ⲏ ϩⲙ ⲙⲁ ⲛⲓⲙ ⲉⲓⲧⲉ ϩⲟⲟⲩⲧ ⲉⲓⲧⲉ 
ⲥϩⲓⲙⲉ ⲉⲁⲩϩⲓⲥⲉ ϩⲛ ϩⲉⲛ ⲙⲟⲕϩⲥ ⲉⲧⲃⲉ ⲡⲉϥⲣⲁⲛ ⲉⲧⲟⲩⲁⲁⲃ ⲏ ⲛⲧⲟϥ ⲉⲩϩⲉⲛ 
ⲟⲩϣⲱⲛⲉ ⲁⲩⲱ ⲉϩⲛⲁϥ ⲉϯ ⲙⲧⲟⲛ ⲛⲁⲩ ⲉⲃⲟⲗϩⲛ <pb xml:id="︦ϝ︦"/> ⲛⲉⲩϩⲓⲥⲉ ⲧⲏⲣⲟⲩ ϫⲉ 
ⲟⲩϣⲁⲛ ϩⲧⲏϥ ⲛⲛⲁⲏⲧ ⲡⲉ. ⲟⲩⲇⲉ ⲛⲟⲩϣⲓⲡⲉ ⲁⲛ ⲡⲉ ⲛϩⲉⲛ ⲣⲱⲙⲉ ⲉⲩϣⲁⲛⲟⲩ
ⲱⲙ ⲙⲡⲉⲩⲟⲉⲓⲕ ϩⲛ ⲟⲩⲙⲛⲧⲙⲉ ⲙⲛⲛⲥⲁ ⲧⲣⲉⲩϩⲓⲥⲉ ⲏ ⲛⲧⲟϥ ⲉⲩϩⲉⲛ ⲟⲩϣⲱⲛⲉ 
 
ⲉⲩⲣ ⲭⲣⲓⲁ ⲙⲡⲉⲧⲟⲩⲁⲓⲧⲉⲓ ⲙⲙⲟϥ ⲕⲁⲧⲁ ⲛⲕⲁⲛⲱⲛ ⲉⲩϫⲓ ⲙⲡⲉⲧⲟⲩϯ ⲙⲙⲟϥ 
ⲛⲁⲩ ϩⲛ ⲟⲩϣⲡ ϩⲙⲟⲧ ⲁⲗⲗⲁ ⲟⲩⲛⲟϭ ⲛⲧⲟϥ ⲡⲉ ⲁⲩⲱ ⲟⲩϣⲓⲡⲉ ⲡⲉ ⲉⲣϣⲁⲛ 
ϩⲉⲛ ⲣⲱⲙⲉ ϩⲣⲁⲓ ⲛϩⲏⲧⲛ ⲣ ⲡⲃⲟⲗ ⲛⲛⲧⲱϣ ⲉⲧⲕⲏ ⲛⲁⲛ ⲉϩⲣⲁⲓ ⲛⲥⲉⲟⲩⲱⲙ 
ⲛⲥⲉⲥⲱ ⲛϫⲓⲟⲩⲉ ⲉⲓⲧⲉ ⲉⲩϣⲱⲛⲉ ⲉⲓⲧⲉ ⲁⲩϩⲓⲥⲉ ϩⲛ ϩⲉⲛ ⲡⲟⲗⲩⲧⲓⲁ . ⲁⲩⲱ ⲛⲉ [..]
ϣⲁϫⲉ ⲙⲛ ⲛⲉⲧ [....] ⲙⲙⲟⲟⲩ ⲛⲉ ⲛⲧⲁϥϫⲟⲟⲥ ⲉⲧⲃⲏⲏⲧⲟⲩ ϫⲉ ⲙⲡⲣⲣⲁⲕⲧⲛ 
ⲉⲟⲩⲛⲁⲙ ⲟⲩⲇⲉ ⲉϩⲃⲟⲩⲣ ⲙⲙⲟⲛ ⲛϥⲕⲱ [..] ⲁ [..] ⲛϭⲓ ⲡⲇⲓⲕⲁⲓⲟⲥ [...] ⲉⲧⲣⲉ 
[...] ⲙⲉ ⲣ ϩⲟ [.....] ⲟ [..] ⲧ [.....] ⲟⲥ ϩⲛ ϩⲱⲃ ⲛⲓⲙ ⲉⲛⲁⲛⲟⲩⲟⲩ ⲉⲧⲉ ⲡⲁⲓ ⲡⲉ 
ⲟⲩⲛⲁⲙ ⲁⲗⲗⲁ ⲉⲡϥⲟⲩⲱϣ ⲛⲧⲟϥ ⲡⲉ ⲉⲧⲙⲧⲣⲉ ⲡⲣⲱⲙⲉ ⲣ ⲗⲁⲁⲩ ⲛϩⲱⲃ ⲉϥ
ϩⲟⲟⲩ ⲉⲧⲉ ⲡⲁⲓ ⲡⲉ ϩⲃⲟⲩⲣ ⲁⲩⲱ ϩⲙ ⲡⲁⲓ ⲛⲧⲁϥϫⲟⲟⲥ ϫⲉ ⲕⲧⲟ ⲛⲧⲉⲕⲟⲩⲉⲣⲏⲧⲉ 
ⲉⲃⲟⲗϩⲛ ϩⲓⲏ ⲛⲓⲙ ⲙⲡⲟⲛⲏⲣⲟⲛ ⲡϫⲟⲉⲓⲥ ⲅⲁⲣ ⲥⲟⲟⲩⲛ ⲛⲛⲉϩⲓⲟⲩⲉ ⲡⲉϫⲁϥ 
ⲛⲛⲉⲧϩⲓ ⲟⲩⲓ <pb xml:id="ⲍ︦"/> [.....] ⲩⲉ ⲉⲥⲟⲩⲧⲱⲛ ⲛⲛⲁϩⲣⲁϥ [.....] ⲛϥⲟⲃϣ ⲁⲛ [...] ⲉ
ϩⲓⲟⲟⲩⲉ [...] ⲉⲧϩⲓ ϩⲃⲟⲩⲣ [..] ⲉⲥⲉϭⲟⲟⲙⲉ ⲡⲉϥⲙⲧⲟ ⲉⲃⲟⲗ ⲕⲁⲧⲁ ⲡⲉⲧⲥⲏϩ ϫⲉ 
ⲛⲃⲁⲗ ⲙⲡϫⲟⲉⲓⲥ ϭⲱϣⲧ ⲙⲙⲁ ⲛⲓⲙ ⲉϫⲛ ⲛⲉⲑⲟⲟⲩ ⲙⲛ ⲛⲉⲧⲛⲁⲛⲟⲩⲟⲩ. ⲉϣϫⲉ 
ⲁϥϫⲟⲟⲥ ⲇⲉ ⲟⲛ ⲛϩⲉⲛ ⲕⲉⲙⲁ ϫⲉ ⲙⲡⲣϣⲱⲡⲉ ⲛⲇⲓⲕⲁⲓⲟⲥ ⲉⲡⲉϩⲟⲩⲟ ⲙⲡⲣⲣ 
ⲁⲥⲉⲃⲏⲥ ⲟⲛ ⲉⲡⲉϩⲟⲩⲟ ⲟⲩⲁⲅⲁⲑⲟⲛ ⲛⲁⲛ ⲡⲉ ⲉⲧⲣⲉⲛⲛⲟⲉⲓ ⲙⲡϥϣⲁϫⲉ ⲉⲃⲟⲗϫⲉ 
 
ⲕⲁⲧⲁ ⲡⲉⲧⲥⲏϩ ⲡⲉⲥϩⲁⲓ ⲙⲟⲟⲩⲧ ϩⲉⲛ ⲛϭⲓϫ ⲙⲡⲉⲧⲥϩⲁⲓ ⲛⲛϣⲁϫⲉ ⲛⲥⲟⲗⲟⲙⲱⲛ 
ϩⲛ ⲛⲉϩⲟⲟⲩ ⲉⲧⲙⲙⲁⲩ ⲙⲛ ⲛⲉⲧⲥϩⲁⲓ ⲛⲛϣⲁϫⲉ ⲛⲛⲉⲡⲣⲟⲫⲏⲧⲏⲥ ⲧⲏⲣⲟⲩ ϫⲓⲛ 
ⲛϣⲟⲣⲡ ϣⲁ ϩⲣⲁⲓ ⲉⲧⲉⲛⲟⲩ ⲁⲩⲱ ϣⲁ ⲉⲛⲉϩ. ⲡⲉⲡⲛ︦ⲁ︦ ⲇⲉ ⲉⲧϣⲁϫⲉ ϩⲉⲛ ⲥⲟⲗⲟ
ⲙⲱⲛ ϩⲛ ⲛⲉϩⲟⲟⲩ ⲉⲧⲙⲙⲁⲩ ⲁⲩⲱ ⲉⲧϣⲁϫⲉ ϩⲛ ⲛⲉⲡⲣⲟⲫⲏⲧⲏⲥ ϫⲓⲛ ⲛϣⲟⲣⲡ 
ϥⲧⲁⲛϩⲟ ⲛⲟⲩⲟⲉⲓϣ ⲛⲓⲙ ϣⲁ ϩⲣⲁⲓ ⲉⲧⲉⲛⲟⲩ ⲁⲩⲱ ϣⲁ ⲉⲛⲉϩ. ⲟⲩⲕⲟⲩⲛ ϩⲙ 
ⲡⲧⲣⲉϥϫⲟⲟⲥ ϫⲉ ⲙⲡⲣϣⲱⲡⲉ ⲛⲇⲓⲕⲁⲓⲟⲥ ⲉⲡⲉϩⲟⲩⲟ ⲉϥⲕⲁ ⲧⲟϣ ⲉϩⲣⲁⲓ ⲉⲧⲙⲧⲣⲉ 
ⲛⲣⲱⲙⲉ ϣⲱⲡⲉ ⲛⲧⲉⲗⲓⲟⲥ ⲛⲑⲉ ⲙⲡⲟⲩⲉⲓⲱⲧ ⲉⲧϩⲛ ⲙⲡⲏⲩⲉ ⲕⲁⲧⲁ ⲑⲉ ⲛⲧⲁϥ
ϩⲱⲛ ⲙⲙⲟⲥ ϩⲛ ⲛⲉϥϣⲁϫⲉ ⲛϭⲓ ⲡⲉⲛϫⲟⲉⲓⲥ ⲓ︦ⲥ︦ ⲁⲩⲱ ϩⲙ ⲡⲧⲣⲉϥ<pb xml:id="ⲏ︦"/>ϫⲟⲟⲥ 
ϫⲉ ⲙⲡⲣⲣ ⲁⲥⲉⲃⲏⲥ ⲉⲡⲉϩⲟⲩⲟ ⲉϥⲕⲁ ⲧⲟϣ ⲉϩⲣⲁⲓ ⲙⲡⲁⲥⲉⲃⲏⲥ ⲉⲧⲙⲧⲣⲉϥϣⲱⲡⲉ 
ⲛⲇⲓⲕⲁⲓⲟⲥ ⲉⲃⲟⲗϫⲉ ⲁϥϯ ⲑⲉ ⲛⲁϥ ⲉⲧⲣⲉϥⲣ ⲛⲟⲃⲉ ϩⲛ ⲟⲩⲙⲉⲣⲟⲥ ϩⲙ ⲡⲉⲓⲛⲉ 
ⲙⲡⲉϥϣⲁϫⲉ ϫⲉ ⲙⲡⲣⲣ ⲁⲥⲉⲃⲏⲥ ⲉⲡⲉϩⲟⲩⲟ ⲁⲗⲗⲁ ϩⲛ ⲟⲩⲙⲉⲣⲟⲥ ϫⲱⲕ ⲉⲃⲟⲗ 
ⲛⲛⲉⲕⲁⲛⲟⲙⲓⲁ ⲛⲑⲉ ⲟⲛ ⲛⲧⲁϥϯ ⲧⲟϣ ϩⲙ ⲡⲉⲓⲛⲉ ⲙⲡⲉϥϣⲁϫⲉ ⲉⲧⲙⲧⲣⲉ ⲡⲁ
ⲑⲏⲧ ϩⲱⲥ ⲇⲓⲕⲁⲓⲟⲥ ϫⲱⲕ ⲉⲃⲟⲗ ⲛⲛⲉϥⲇⲓⲕⲁⲓⲟⲥⲩⲛⲏ ⲧⲏⲣⲟⲩ ⲕⲁⲧⲁ ⲡⲉⲛⲧⲁϥ
ϫⲟⲟϥ ϫⲉ ⲙⲡⲣⲣ ⲇⲓⲕⲁⲓⲟⲥ ⲉⲡⲉϩⲟⲩⲟ. ⲡⲉⲛⲧⲁ ⲡⲡⲉⲧⲟⲩⲁⲁⲃ ϫⲟⲟϥ ⲕⲁⲗⲱⲥ 
ⲛ [....] ϣϥ ⲕⲁⲕⲱⲥ ϩⲓⲧⲙ ⲡⲉⲥϩⲁⲓ ⲉⲧⲙⲟⲟⲩⲧ ⲉⲃⲟⲗϫⲉ ⲙⲡⲥⲙⲉⲕⲙⲟⲩⲕ 
 
[...] ⲉⲧⲣⲉⲛϯ ϩⲩ [..] ⲙϣⲁϫⲉ ⲙⲡⲡⲛ︦ⲁ︦ ⲛⲣⲉϥⲧⲁⲛϩⲟ ⲉⲧⲛϩⲏⲧϥ ϫⲉ ⲡⲁⲓ ⲣⲱ ⲡⲉ 
ⲡⲉⲛⲟⲩⲱϣ ⲉⲧⲣⲉⲛϫⲱⲕ ⲉⲃⲟⲗ ⲛⲕⲁⲕⲓⲁ ⲛⲓⲙ ϩⲉⲛ ⲟⲩⲙⲉⲣⲟⲥ ⲛⲛⲟⲃⲉ ⲉⲡⲉⲧ
ⲉϣϣⲉ ⲡⲉ ⲉⲧⲙⲛⲧⲣⲉⲛⲣ ⲛⲟⲃⲉ ⲉⲡⲧⲏⲣϥ ⲕⲁⲧⲁ ⲛⲉⲅⲣⲁⲫⲏ ⲉⲧⲣⲉⲛϣⲱⲡⲉ ⲇⲉ ⲟⲛ 
ⲉⲛϣⲁⲁⲧ ⲙⲡϣⲱϫⲡ ⲧⲏⲣϥ ⲛⲛⲉϩⲃⲏⲩⲉ ⲛⲇⲓⲕⲁⲓⲟⲥⲩⲛⲏ ⲉⲧⲃⲉ ⲡⲉⲛⲃⲱⲗ ⲉⲃⲟⲗ 
ⲙⲛ ⲧⲉⲛⲙⲛⲧⲙⲁⲓ ⲡⲉⲛⲙⲧⲟⲛ ⲉⲡⲉⲧⲉϣϣⲉ ⲡⲉ ⲉⲧⲣⲉⲛϫⲉⲕ <pb xml:id="ⲑ︦"/> ϩⲱⲃ ⲛⲓⲙ 
ⲉⲃⲟⲗ ⲉⲛⲁⲛⲟⲩⲟⲩ ⲕⲁⲧⲁ ⲛⲉⲅⲣⲁⲫⲏ. ⲉϣϫⲉ [..] ⲧ [..] ⲩϫⲟⲟⲥ ⲇⲉ ⲛⲟⲩϫⲱⲕ ⲉⲃⲟⲗ 
ϫⲉ ⲙⲡⲣϣⲱⲡⲉ ⲛⲇⲓⲕⲁⲓⲟⲥ ⲉⲓⲉ ⲉⲧⲃⲉ ⲟⲩ ⲟⲛ ⲁϥϩⲱⲛ ϩⲛ ⲛⲉϥϣⲁϫⲉ ⲧⲏⲣⲟⲩ 
ⲉⲧⲣⲉ ⲡⲣⲱⲙⲉ ϣⲱⲡⲉ ⲛⲇⲓⲕⲁⲓⲟⲥ ⲉⲙⲁⲧⲉ ⲁⲩⲱ ⲙⲡⲓⲥⲧⲟⲥ ϩⲛ ϩⲱⲃ ⲛⲓⲙ ⲕⲁⲧⲁ 
ⲑⲉ ⲛⲧⲁⲩϩⲱⲛ ⲙⲙⲟⲥ ⲛϭⲓ ⲛⲉⲧⲟⲩⲁⲁⲃ ⲧⲏⲣⲟⲩ ⲉⲧⲣⲉ ⲛⲣⲱⲙⲉ ϣⲱⲡⲉ ⲛⲇⲓ
ⲕⲁⲓⲟⲥ ⲁⲩⲱ ⲛⲧⲉⲗⲓⲟⲥ ⲛⲥⲉϣⲁⲁⲧ ⲁⲛ ⲛⲗⲁⲁⲩ ⲙⲙⲟⲛ ⲣϣⲁⲛ ⲡⲣⲱⲙⲉ ϣⲱⲡⲉ 
ⲛⲇⲓⲕⲁⲓⲟⲥ ϩⲛ ⲟⲩⲙⲉⲣⲟⲥ ⲛϥⲕⲱ ⲇⲉ ⲛⲥⲱϥ ⲙⲡⲕⲉϣⲱϫⲡ ⲧⲏⲣϥ ⲛⲛⲉϩⲃⲏⲩⲉ 
ⲉⲧⲛⲁⲛⲟⲩⲟⲩ ⲛⲁϣ ⲛϩⲉ ⲉϥⲛⲁⲣ ⲟⲩⲟⲉⲓⲛ ⲛⲑⲉ ⲙⲡⲣⲏ ϩⲛ ⲧⲙⲛⲧⲉⲣⲟ ⲙⲡ
ⲛⲟⲩⲧⲉ ⲛⲑⲉ ⲉⲧⲥⲏϩ. ⲉϣϫⲉ ϩⲉⲛ ⲟⲩⲥⲟⲟⲩⲧⲛ ⲛⲧⲁϥϫⲟⲟⲥ ϫⲉ ⲙⲡⲣⲣ ⲁⲥⲉⲃⲏⲥ 
ⲉⲡⲉϩⲟⲩⲟ ⲉⲓⲉ ⲁϩⲣⲟϥ ⲟⲛ ⲁϥϯ ⲥⲃⲱ ϩⲛ ⲟⲩⲱⲣϫ ⲉⲧⲣⲉ ⲡⲣⲱⲙⲉ ⲕⲧⲟ ⲉⲃⲟⲗ 
ⲛⲧⲉϥⲟⲩⲉⲣⲏⲧⲉ ⲉⲃⲟⲗϩⲛ ϩⲓⲏ ⲛⲓⲙ ⲉⲑⲟⲟⲩ. ⲁⲛⲁⲩ ϫⲉ ⲙⲡϥϫⲟⲟⲥ ϫⲉ ⲕⲧⲟ 
 
ⲛⲧⲉⲕⲟⲩⲉⲣⲏⲧⲉ ⲉⲃⲟⲗϩⲛ ⲟⲩϩⲓⲏ ⲛⲟⲩⲱⲧ ⲉⲥϩⲟⲟⲩ ⲏ ⲥⲛⲧⲉ ϫⲉⲕⲁⲥ ⲉⲛⲛⲁⲉⲓⲙⲉ 
ϫⲉ ⲛϩⲛⲁϥ ⲁⲛ ⲙⲡⲇⲓⲕⲁⲓⲟⲥ ⲉⲧⲣⲉ ⲡⲣⲱⲙⲉ ⲣ ⲗⲁⲁⲩ ⲛϩⲱⲃ ⲉϥϩⲟⲟⲩ. ⲉⲧⲃⲉ ⲡⲁⲓ 
ⲁϥϫⲟⲟⲥ ϫⲉ ⲕⲧⲟ ⲛⲧⲉⲕ<pb xml:id="ⲓ︦"/>ⲟⲩⲉⲣⲏⲧⲉ ⲉⲃⲟⲗϩⲛ ϩⲓⲏ ⲛⲓⲙ ⲉⲑⲟⲟⲩ. ⲉϥϭⲛ ⲁⲣⲓⲕⲉ 
ⲇⲉ ⲟⲛ ⲙⲙⲁⲓ ⲡⲉⲑⲟⲟⲩ ϣⲁϥϫⲟⲟⲥ ϫⲉ ⲟⲩⲛ ϩⲉⲛ ϩⲓⲟⲟⲩⲉ ⲉⲩϩⲟⲟⲩ ⲙⲡⲙⲧⲟ 
ⲉⲃⲟⲗ ⲛⲛⲣⲱⲙⲉ ⲛⲥⲉⲙⲉ ⲁⲛ ⲛⲕⲧⲟⲟⲩ ⲉⲃⲟⲗ ⲛϩⲏⲧⲟⲩ ⲉϥⲟⲩⲱϩ ⲇⲉ ⲟⲛ ⲉϫⲛ 
ⲛⲉⲓϣⲁϫⲉ ϣⲁϥϫⲟⲟⲥ ϫⲉ ⲙⲡⲣⲙⲉⲣⲉ ⲡⲉⲑⲟⲟⲩ ⲙⲏⲡⲟⲧⲉ ⲛⲅⲧⲁⲕⲟ. ⲁⲟⲩⲱⲛ 
ⲇⲉ ⲛⲛⲉⲕⲃⲁⲗ ⲛⲅϭⲱϣⲧ ⲉⲛⲉⲧⲥⲟⲩⲧⲱⲛ ⲕⲁⲧⲁ ⲑⲉ ϩⲱⲟⲩ ⲟⲛ ⲉⲛⲧⲁⲩϩⲱⲛ 
ⲙⲙⲟϥ ⲛⲧⲉⲓϩⲉ ϩⲛ ⲛⲉⲩϣⲁϫⲉ ⲛϭⲓ ⲛⲉⲧⲟⲩⲁⲁⲃ ⲧⲏⲣⲟⲩ. ⲁⲗⲗⲁ ϩⲙ ⲡⲧⲣⲉϥ
ϫⲟⲟⲥ ϫⲉ ⲙⲡⲣⲣ ⲁⲥⲉⲃⲏⲥ ⲉⲡⲉϩⲟⲩⲟ ⲉϥⲟⲩⲱϣ ⲉⲧⲣⲉ ⲡⲁⲥⲉⲃⲏⲥ ⲉⲓⲣⲉ ⲛⲟⲩ [...] 
ⲛⲟⲩϥ <note note="uncertain">ⲧ</note>ⲁⲣ [....] ⲧ ⲉⲟⲩ [....] ⲱϣ ⲉⲓⲉ ϩ [....] ⲉϫⲱϥ ⲉⲃ [......] ⲧⲙ ⲡϫⲟⲉⲓⲥ ⲡⲛⲟⲩⲧⲉ 
ⲛⲧⲁϥϫⲟⲟⲥ [...] ⲡⲉϥⲡⲛ︦ⲁ︦ [....] ⲙⲙⲟϥ ⲉⲃⲟⲗϩⲉⲛ ⲧⲧⲁⲡ [...] ⲛⲛⲉϥⲡⲉⲧⲟⲩⲁⲁⲃ 
ϫⲉ ⲟⲩⲛ ⲕⲁϣ ⲉϥ [....] ⲛϥⲛⲁⲟⲩⲱϣ ⲁⲛ ⲁⲩⲱ [....] ⲉϥϩⲧⲙⲧⲱⲙ ⲛϥⲛⲁϫⲉ
ⲛⲁ ⲉⲃⲟⲗϫⲉ ⲟⲩⲱϣ ⲁⲛ ⲉⲧⲣⲉ ⲗⲁⲁⲩ ⲛⲧⲁⲕⲟ ⲉⲓⲙⲏⲧⲉⲓ ⲡϣⲏⲣⲉ ⲙⲡⲧⲁⲕⲟ 
ⲡⲥⲁⲧⲁⲛⲁⲥ ⲙⲛ ⲛⲉϥⲁⲅⲅⲉⲗⲟⲥ ⲛⲇⲁⲓⲙⲱⲛ ⲙⲛ ⲟⲩⲟⲛ ⲛⲓⲙ ⲛⲧⲁⲩⲟⲩⲱϣ 
ⲉⲙⲟⲩ ϩⲣⲁⲓ ϩⲛ ⲛⲉⲩⲡⲉⲑⲟⲟⲩ ⲁⲩⲱ ⲙⲡⲟⲩⲣ ϩⲛⲁⲩ ⲉⲥⲁϩⲱⲟⲩ <pb xml:id="ⲓ︦ⲁ︦"/> ⲉ [...] 
 
ⲛⲛⲉⲩⲛⲟ [......] ⲧⲏⲣϥ. ⲁⲩⲱ ⲙⲡⲧⲣⲉϥϫⲟⲟⲥ ϫⲉ ⲙⲡⲣ ϣⲱⲡⲉ ⲇⲓⲕⲁⲓⲟⲥ ⲉⲡⲉϩⲟⲩⲟ 
ⲉϥⲟⲩⲱϣ ⲉⲧⲙⲧⲣⲉ ⲡⲇⲓⲕⲁⲓⲟⲥ ϣⲱⲡⲉ ⲛϣⲟⲩϣⲟ ⲛϥⲥⲩⲛϩⲓⲥⲧⲁ ⲙ [...] ϥ ⲙⲁⲩ
ⲁⲁϥ ϩⲱⲥ ⲇⲓⲕⲁⲓⲟⲥ ⲙⲡⲙⲧⲟ ⲉⲃⲟⲗ ⲛⲛⲣⲱⲙⲉ ϩⲛ ⲟⲩⲙⲛⲧϫⲁⲥⲓ ϩⲏⲧ ⲁⲗⲗⲁ 
ⲉⲧⲣⲉϥⲥⲟϣϥϥ ⲛⲧⲟϥ ⲛⲧⲉϥ ⲛϩⲟⲩⲟ ⲙⲁⲩⲁⲁϥ ϩⲱⲥ ⲇⲓⲕⲁⲓⲟⲥ ⲕⲁⲧⲁ ⲡⲉⲛ
ⲧⲁϥϫⲟⲟϥ ϫⲉ ϣⲁⲣⲉ ⲡⲇⲓⲕⲁⲓⲟⲥ ⲧϭⲁⲓⲟϥ ⲙⲁⲩⲁⲁϥ ϩⲙ ⲡϥϣⲟⲣⲡ ⲛϣⲁ 
ϫⲉ [...] ⲉⲛⲁϫⲡⲓⲉ ⲛⲉⲧϯ ⲟⲩⲃⲏⲃ ϫⲉ ϩⲙ ⲡⲉⲧⲉ ϥⲛⲁϩⲓ ⲧⲟⲟⲧϥ ⲉⲣⲟϥ ⲁⲩⲱ ⲟⲛ 
ⲉⲧⲙⲧⲣⲉϥϣⲱⲡⲉ ⲛϣⲟⲩϣⲟ ϩⲙ ⲡⲉϥϣⲁϫⲉ ϩⲱⲥ ⲣⲙ ⲛⲥⲃⲱ ⲙⲡⲉⲙⲧⲟ ⲉⲃⲟⲗ 
ⲛⲛⲣⲱⲙⲉ ϩⲛ ⲟⲩⲉⲟⲟⲩ ⲉϥϣⲟⲩⲉⲓⲧ ϫⲉ ⲛⲛⲉϥⲡⲱϣⲥ ⲛⲁⲙⲉ ⲉⲃⲟⲗ ⲙⲡⲛⲟⲩⲧⲉ 
ϩⲛ ⲟⲩⲙⲛⲧϫⲁⲥⲓ ϩⲏⲧ. ⲁⲩⲱ ϩⲙ ⲡⲁⲓ ⲛⲧⲁϥϫⲟⲟⲥ ϫⲉ ⲙⲡⲣ ϫⲓⲥⲉ ⲙⲙⲟⲕ ⲉϫⲛ 
ⲧⲉⲕⲥⲟⲫⲓⲁ ⲟⲩⲟⲛϩⲥ ⲉⲃⲟⲗ ϩⲛ ⲡⲉⲕϩⲓⲟⲟⲩⲉ ⲧⲏⲣⲟⲩ. ⲟⲩ ⲡⲉ ⲡⲉⲧϭⲁⲓⲟ ⲙⲡⲣⲏ 
ⲉⲧⲣ ⲟⲩⲟⲉⲓⲛ ⲉϫⲙ ⲡⲕⲁϩ. ⲛⲧⲉⲓϩⲉ ⲟⲛ ⲟⲩ ⲡⲉ ⲡⲥⲱϣϥ ⲙⲡⲣⲱⲙⲉ ⲉⲧⲛⲁⲣ 
ⲇⲁⲓⲟⲥ ⲉⲡⲉϩⲟⲩⲟ ϫⲉ ⲛⲛⲁϫⲟⲟⲥ ϫⲉ ⲛⲥϣϣⲉ ⲁⲛ ⲉⲣⲟϥ ⲉⲣ ⲇⲓⲕⲁⲓⲟⲥ ⲉⲡⲉϩⲟⲩⲟ. 
ⲟⲩ ⲡⲉ ⲡⲉⲥⲕⲁⲛⲇⲁⲗⲟⲛ ⲙⲡⲉⲧⲙⲟⲟϣⲉ <pb xml:id="ⲓ︦ⲃ︦"/> ϩⲙ ⲡⲉϩⲟⲟⲩ. ⲛⲧⲉⲓϩⲉ ⲟⲛ ⲛⲁϣ 
ⲛϩⲉ ⲉϥⲛⲁⲡⲱϣⲥ ⲉⲃⲟⲗ ⲛϭⲓ ⲡⲉⲧⲛⲁⲙⲟⲟϣⲉ ϩⲙ ⲡⲥⲟⲟⲩⲛ ⲙⲡⲛⲟⲩⲧⲉ ⲉⲙⲛ 
ⲧⲉⲥⲃⲱ ⲛⲛⲉⲅⲣⲁⲫⲏ. ⲉϣϫⲉ ϥⲛⲁϣⲱⲡⲉ ⲁϫⲛ ϫⲣⲟϥ ⲛϭⲓ ⲡⲉⲧⲣ ⲟⲩⲟⲉⲓⲛ ⲉⲣⲟϥ 
 
ⲙⲁⲩⲁⲁϥ ϩⲛ ⲛⲉϥϭⲓϫ ϩⲙ ⲡϩⲏⲃⲥ ⲕⲟⲩⲓ ⲉϥⲙⲟⲟϣⲉ ϩⲙ ⲡⲉϥⲏⲓ ⲏ ϩⲙ ⲡϩⲓⲣ 
ⲛⲧⲡⲟⲗⲓⲥ ⲉⲓⲉ ϥⲛⲁⲟⲩϫⲁⲓ ⲛⲟⲩⲏⲣ ⲉⲧⲙⲧⲣⲉϥϫⲓ ϫⲣⲟⲡ ⲛϭⲓ ⲡⲉⲧⲉⲣⲉ ⲡⲛⲟϭ 
ⲛϩⲏⲃⲥ ϩⲛ ⲛⲉϥϭⲓϫ ⲉϥⲣ ⲟⲩⲟⲉⲓⲛ ⲉⲣⲟϥ ϩⲙ ⲡⲕⲁⲕⲉ. ⲛⲧⲉⲓϩⲉ ⲟⲛ ⲉϣϫⲉ ϥⲛⲁ
ⲡⲱϣⲥ ⲁⲛ ⲉⲃⲟⲗ ⲙⲡⲛⲟⲩⲧⲉ ⲛϭⲓ ⲡⲉⲧⲉ ⲟⲩⲛⲧⲁϥ ⲙⲡⲥⲟⲟⲩⲛ ⲕⲟⲩⲓ ⲙⲛ ⲧⲉⲥ [...] 
ⲕⲟⲩⲓ [.....] ⲛⲧⲟϥ ⲛϩⲉⲥ [...] ⲛⲁⲥⲱⲣⲙ [....] ⲙⲡⲛⲟⲩ [..] ⲛϭⲓ ⲡⲉⲧⲣ ϩ [...] : 
ϩⲙ ⲡⲥⲟⲟⲩⲛ ⲙⲛ ⲧⲉⲥⲃⲱ ⲛⲛⲉⲧⲟⲩⲁⲁⲃ ⲧⲏⲣⲟⲩ ϫⲉ ⲡⲉⲧⲉ ϣⲓⲉ [...] ⲉⲓ ⲛⲛϣⲁϫⲉ 
ⲛⲥⲟⲗⲟⲙⲱⲛ ⲡⲇⲓⲕⲁⲓⲟⲥ [...] ⲧϭⲓ ⲛϣⲁϫⲉ ⲛⲛⲉⲧⲟⲩⲁⲁⲃ ⲧⲏⲣⲟⲩ. ⲙⲙⲟⲛ ⲛⲧⲁⲩ
ϫⲉ ⲛⲉⲩϣⲁϫⲉ ⲧⲏⲣⲟⲩ ϩⲓⲧⲙ ⲡⲛⲟⲩⲧⲉ ⲁⲩⲱ ⲡⲉⲡⲛ︦ⲁ︦ ⲙⲡϫⲟⲉⲓⲥ ⲡⲉ ⲛⲧⲁϥϣⲁϫⲉ 
ϩⲣⲁⲓ ⲛϩⲏⲧⲟⲩ ⲕⲁⲧⲁ ⲑⲉ ⲉⲧⲥⲏϩ ϫⲉ ⲛⲧⲁⲩϫⲉ ⲛⲁϣⲁϫⲉ ⲧⲏⲣⲟⲩ ϩⲓⲧⲙ 
ⲡⲛⲟⲩⲧⲉ. ⲁⲩⲱ ϩⲛ ϩⲁϩ ⲙⲙⲁ ϩⲛ ⲛⲉⲅⲣⲁⲫⲏ ⲉⲩⲧⲁⲙⲟ ⲙⲙⲟⲛ ϫⲉ ⲡⲉⲛⲧⲁϥϯ 
ⲛⲛⲉϥϣⲁϫⲉ <pb xml:id="ⲓ︦ⲅ︦"/> ϩⲣⲁⲓ ⲉⲧⲧⲁⲡⲣⲟ ⲛⲛⲉⲛⲉⲓⲟⲧⲉ ⲛⲇⲓⲕⲁⲓⲟⲥ ⲉⲧ [...] ϣⲱⲡⲉ 
ⲙⲡⲣⲟⲫⲏⲧⲏⲥ [....] ⲛϩⲉⲑⲛⲟⲥ ⲙⲛ ⲧⲟⲓⲕⲟⲩⲙⲉⲛⲏ ⲧⲏⲣⲥ ⲕⲁⲧⲁ ⲑⲉ ⲉⲧⲥⲏϩ ϫⲉ 
ⲁ ⲡⲉⲩϩⲣⲟⲟⲩ ⲉⲓ ⲉⲃⲟⲗ ⲉϫⲙ ⲡⲕⲁϩ ⲧⲏⲣϥ ⲁⲩⲱ ⲁ ⲛⲉⲩϣⲁϫⲉ ⲡⲱϩ ϣⲁ 
ⲛⲉⲕⲣⲱⲟⲩ ⲛⲧⲟⲓⲕⲟⲩⲙⲉⲛⲏ ⲁⲗⲗⲁ ⲛⲧⲁⲩϫⲟⲟⲥ ϫⲉ ⲙⲡⲣⲣ ⲁⲥⲉⲃⲏⲥ ⲉⲡⲉϩⲟⲩⲟ 
ⲉⲩⲟⲩⲱϣ ⲉⲧⲙⲧⲣⲉ ⲡⲁⲥⲉⲃⲏⲥ ⲕⲁ ⲧⲟⲟⲧϥ ⲉⲃⲟⲗ ⲉⲡⲧⲏⲣϥ ⲉⲧⲙⲡⲧⲣⲉϥⲉⲓⲣⲉ 
 
ⲛⲟⲩⲕⲟⲩⲓ ⲙⲡⲉⲧⲛⲁⲛⲟⲩϥ ϫⲉ ⲉϥⲉϫⲓ ⲛⲟⲩⲛⲁ ⲕⲟⲩⲓ ⲉⲃⲟⲗϩⲓⲧⲙ ⲡϫⲟⲉⲓⲥ. ⲁⲩⲱ 
ⲛⲧⲁⲩϫⲟⲟⲥ ϫⲉ ⲙⲡⲣϣⲱⲡⲉ ⲉⲕⲟ ⲛⲇⲓⲕⲁⲓⲟⲥ ⲉⲡⲉϩⲟⲩⲟ ⲉⲧⲉ ⲡⲁⲓ ⲡⲉ ϫⲉ ⲙⲡⲣ
ϣⲱⲡⲉ ⲉⲕⲉⲓⲣⲉ ⲙⲙⲟⲕ ⲛⲇⲓⲕⲁⲓⲟⲥ ⲙⲁⲩⲁⲁⲕ ⲉⲕⲥⲩⲛϩⲓⲥⲧⲁ ⲙⲙⲟⲕ ⲙⲡⲙⲧⲟ 
ⲉⲃⲟⲗ ⲛⲛⲣⲱⲙⲉ ⲉⲧⲉ ⲛⲥⲉⲥⲟⲟⲩⲛ ⲁⲛ ⲛⲛⲉⲑⲏⲡ ⲙⲡⲕⲁⲕⲉ ⲙⲛ ⲛϣⲟϫⲛⲉ ⲛⲛϩⲏⲧ 
ⲛⲁⲓ ⲉⲧⲟⲩⲟⲛϩ ⲉⲡⲛⲟⲩⲧⲉ ⲙⲁⲩⲁⲁϥ ⲉⲣⲱⲙⲉ ⲁⲛ ⲉⲃⲟⲗϫⲉ ⲕⲁⲧⲁ ⲡⲉⲧⲥⲏϩ ⲙⲛ 
ⲗⲁⲁⲩ ⲛⲇⲓⲕⲁⲓⲟⲥ ϩⲓϫⲙ ⲡⲕⲁϩ ⲉϥⲛⲁⲉⲓⲣⲉ ⲛⲟⲩⲡⲉⲧⲛⲁⲛⲟⲩϥ ⲛϥⲣ ⲃⲟⲗ ⲇⲉ 
ⲉⲣ ⲛⲟⲃⲉ ϩⲛ ⲟⲩϣⲱϥⲧ ⲙⲡⲙⲧⲟ ⲉⲃⲟⲗ ⲙⲡⲛⲟⲩⲧⲉ ⲛⲑⲉ ⲟⲛ ⲛⲧⲁⲩⲡⲉⲧⲟⲩⲁⲁⲃ 
ϫⲟⲟⲥ ϩⲛ ⲛⲉϥϣⲁϫⲉ ⲕⲁⲛ ⲟⲩϩⲟⲟⲩ ⲛⲟⲩⲱⲧ ⲡⲉ ⲡⲉϥⲁϩⲉ ϩⲓϫⲙ ⲡⲕⲁϩ ⲛϥ
ⲛⲁⲣ ⲃⲟⲗ ⲁⲛ ⲉⲧⲱⲗⲙ. <pb xml:id="ⲓ︦ⲇ︦"/> ϯϫⲱ ⲙⲙⲟⲥ ⲛⲏⲧⲛ ϫⲉ ⲡⲉⲧϣⲟⲩϣⲟⲩ ⲙⲙⲟϥ 
ϩⲙ ⲡⲉⲧϥⲉⲓⲣⲉ ⲙⲙⲟϥ ⲁⲩⲱ ⲉϥⲧⲙⲁⲓⲟ ⲙⲙⲟϥ ⲙⲁⲩⲁⲁϥ ϩⲱⲥ ⲇⲓⲕⲁⲓⲟⲥ 
ⲙⲡⲙⲧⲟ ⲉⲃⲟⲗ ⲛⲛⲣⲱⲙⲉ ⲉϥⲥⲱϣϥ ϩⲱⲱϥ ⲛⲕⲉⲟⲩⲁ ϫⲉ ⲙⲡϥⲉϣϭⲙϭⲟⲙ 
ⲉⲉⲓⲣⲉ ⲕⲁⲧⲁ ⲛⲉⲛⲧⲁ ⲡⲁⲓ ⲉⲧⲙⲙⲁⲩ ⲉⲧⲥⲩⲛϩⲓⲥⲧⲁ ⲙⲙⲟϥ ⲁⲁⲩ ⲟⲩⲉⲃⲟⲗϩⲛ 
ⲧⲥⲩⲛⲅⲉⲛⲓⲁ ⲡⲉ ⲙⲡⲉⲫⲁⲣⲓⲥⲁⲓⲟⲥ ⲉⲧⲙⲙⲁⲩ ⲡⲁⲓ ⲛⲧⲁϥⲙⲉⲉⲩⲉ ⲉⲣⲟϥ ϫⲉ 
ⲉϥϣⲡ ϩⲙⲟⲧ ⲛⲧⲟⲟⲧϥ ⲙⲡⲛⲟⲩⲧⲉ ⲉϥⲡⲱϩⲧ ⲇⲉ ⲛⲧⲟϥ ⲉⲃⲟⲗ ⲙⲡϥϩⲙⲟⲧ 
ⲉⲙⲡϥⲉⲓⲙⲉ ⲉϥⲧⲁⲓⲟ ⲙⲙⲟϥ ⲟⲩⲁⲁϥ ϫⲉ [....] ⲁⲛ ⲛⲑⲉ ⲙⲡⲕⲉⲥⲉⲉⲡⲉ ⲛⲣⲱⲙⲉ 
 
ⲏ ⲛⲑⲉ ⲙⲡⲉⲓⲕⲁⲓⲧⲉⲗⲱⲛⲏⲥ ϯⲉⲓⲣⲉ ⲛϩⲉⲛ ⲡⲉⲧⲛⲁⲛⲟⲩⲟⲩ ⲧⲏⲣⲟⲩ ⲙⲡⲉⲕⲙⲧⲟ 
ⲉⲃⲟⲗ ⲡϫⲟⲉⲓⲥ. ⲉⲁϥⲣ ⲡⲙⲉⲉⲩⲉ ⲛϭⲓ ⲡⲃⲗⲗⲉ ⲙⲫⲁⲣⲓⲥⲥⲁⲓⲟⲥ ⲉⲧⲙⲙⲁⲩ ⲙⲡ
ϣⲁϫⲉ ⲉⲧⲥⲏϩ ϫⲉ ⲙⲁⲣⲉ ⲕⲉⲧⲁⲡⲣⲟ ⲧⲁⲓⲟⲕ ⲛⲧⲟⲕ ⲁⲛ ⲟⲩϣⲙⲙⲟ ⲁⲩⲱ ⲛⲉⲕ [...] 
ⲧⲟⲩ ⲁⲛ. ⲁⲩⲱ ⲧⲁⲓ ⲧⲉ ⲑⲉ ⲛⲧⲁ ⲡϫⲟⲉⲓⲥ ⲧϭⲁⲓⲟϥ ⲉⲁϥⲃⲱⲕ ⲉⲃⲟⲗϩⲓⲧⲟⲟⲧϥ 
ⲉϥⲥⲏ [...] ⲁⲩⲱ ⲉϥϣⲓ [..] ⲉ ⲉⲃⲟⲗ ϫⲉ ⲁϥⲕⲧⲟ ⲛⲛⲉϥϣⲁϫⲉ ⲉϩⲟⲩⲛ ⲉⲣⲟϥ ⲟⲩ
ⲁⲁϥ ⲉⲁϥⲧⲙⲁⲓⲟϥ ⲙⲙⲓⲛ ⲙⲙⲟϥ ϩⲛ ⲛⲉϥⲉⲗⲁⲗⲟⲥ <note note="sic exit">.</note> 
 
ⲭ︦ⲭ︦ⲱ︦ⲓ︦

<note note="1. fol. recto">ⲟⲥ</note> ϫⲉ ⲥⲉⲥⲱⲕ ⲛϩⲟⲩⲟ ϩⲛ ⲛⲉⲩⲙⲁ ⲛⲉⲓ ⲉⲃⲟⲗ ⲙⲡⲟⲩ
ϫⲱⲱⲗⲉ ⲏ ⲙⲡⲟⲩϭⲱ ⲙⲛⲛⲥⲁ ⲛⲉⲓⲛⲟϭ ⲛⲧⲏⲛⲉ ⲉⲧϫⲟⲥⲉ ⲉⲧⲟⲩⲟⲙⲧ ⲉⲙⲁⲧⲉ 
ⲁⲩⲱ ⲉⲧⲟⲣϫ ⲙⲛ ⲛⲉⲧⲣⲟⲉⲓⲥ ϩⲓϫⲱⲟⲩ. ⲉϣϫⲉ ⲛⲉⲧⲉⲣⲉ ⲛⲉⲓⲙⲟⲩ ⲛⲥⲱⲣⲙ ϭⲉ 
ϩⲁⲧⲉ ⲛϩⲏⲧⲟⲩ ⲛⲥⲉϭⲣⲏ ⲁⲩⲱ ⲛⲥⲉϣⲓⲕⲉ ⲛⲥⲉⲟⲩⲱϣⲥ ⲉⲃⲟⲗ ⲛⲛⲉϥⲙⲁ ⲉⲧϥⲥⲱⲕ 
ⲛϩⲏⲧⲟⲩ ⲁⲛⲧⲓ ⲧⲣⲉⲩⲱⲣϫ ⲏ ⲧⲱⲙ ⲉⲣⲟⲟⲩ ⲉⲧⲉ ⲡⲁⲓ ⲡⲉ ϫⲉ ⲁⲛⲧⲓ ⲛⲥⲉⲙⲟⲕϩⲟⲩ 
ϩⲛ ⲧⲛⲏⲥⲧⲉⲓⲁ ⲁⲩⲟⲩⲱⲙ ⲁⲩⲥⲱ ⲁⲩϯ ⲙⲧⲟⲛ ⲛⲁⲩ ϣⲁⲛⲧϥⲉⲓ ⲉⲃⲟⲗ ⲛϥⲧⲁⲕⲉ 
ⲛⲉⲩϩⲃⲏ [...] ⲧⲏⲣⲟⲩ ⲛⲑⲉ ⲉϣⲁⲣⲉ ⲡⲙⲟⲩ ⲛⲥⲱⲣⲙ ⲁⲁⲥ ⲓ︦ⲥ︦ ⲛⲁϯ ϩⲁⲡ ⲉⲣⲟⲟⲩ 
ϩⲙ ⲡⲉϩⲟⲟⲩ ⲉⲧⲟⲩⲛⲁϣⲓⲛⲉ ⲛⲥⲁ ⲛⲉⲩϩⲃⲏⲩⲉ ⲛⲥⲉⲧⲙϭⲛⲧⲟⲩ ⲏ ⲉⲁⲩϭⲛⲧⲟⲩ 
ⲟⲛ ⲛⲥⲉϫⲓ ϣⲓⲡⲉ ⲉϫⲱⲟⲩ ⲛⲥⲉⲧⲙⲣ ⲃⲟⲗ ⲇⲉ ⲟⲛ ⲉⲡⲕⲱϩⲧ ⲛϣⲁ ⲉⲛⲉϩ. ⲉⲛⲁ
 
ⲑⲗⲓⲃⲉ ⲁⲛ ⲛϩⲉⲛ ⲁⲧϭⲟⲙ ⲏ ϭⲟⲧⲡⲟⲩ ⲉⲃⲟⲗ ϩⲛ ⲛⲉⲧⲉ ⲙⲛ ϭⲟⲙ ⲙⲙⲟⲟⲩ 
ⲉⲁⲁⲩ ⲉⲧⲃⲉ ⲛⲉⲧⲉ ⲟⲩⲛ ϭⲟⲙ ⲙⲙⲟⲟⲩ ⲉⲁⲁⲩ ⲁⲩⲱ ⲉⲣ ϩⲟⲩⲟ ⲉⲩⲛⲁⲩ ⲉⲡⲙⲟⲟⲩ 
ⲉϥϯ ⲉϩⲟⲩⲛ ⲉϩⲣⲛ ⲛϣⲱⲙⲉ ⲁⲩⲱ ⲉⲩⲟⲩⲱϭⲡ ⲉϩⲣⲁⲓ ϭⲣⲓⲙϭⲣⲓⲙ ⲡϣ [...] 
<note note="verso">[...]</note> ⲉⲅⲣⲁⲫⲏ ⲙⲛⲧⲉ ⲣⲱⲙⲉ ϣⲁϫⲉ ⲉϫⲱ ⲉⲧⲃⲏⲏⲧϥ. ⲛⲁ ⲧⲙⲛⲧⲁⲧ
ϭⲟⲙ ⲇⲉ ⲛϩⲏⲧⲟⲩ ⲛⲁ ⲧⲙⲛⲧϫⲱⲱⲣⲉ ⲇⲉ ⲟⲛ ⲙⲙⲁⲩ ⲉⲣⲉ ⲡⲛⲟⲩⲧⲉ ⲛⲁⲁⲁⲛ 
ⲛϣⲙⲙⲟ ⲉⲣⲟϥ ⲁⲛ ⲉϣⲁⲛⲟⲩⲱⲙ ⲙⲡⲉⲛⲟⲉⲓⲕ ⲙⲡⲉϥⲛⲁⲩ ϩⲛ ⲟⲩϣⲓ ⲙⲙⲉ 
ⲉⲛϣⲁⲛϩⲓⲥⲉ ⲡⲟⲩⲁ ⲡⲟⲩⲁ ⲕⲁⲧⲁ ⲧⲉϥϭⲟⲙ ⲁⲗⲗⲁ ⲉϥⲛⲁϯ ϩⲁⲡ ⲉⲣⲟⲛ ⲉⲧⲃⲉ 
ⲡⲉⲛⲃⲱⲗ ⲉⲃⲟⲗ ⲙⲛ ⲛⲉⲛⲕⲉⲃⲟⲧⲉ ⲧⲏⲣⲟⲩ ⲛϥⲧⲁⲁⲩ ⲉϩⲣⲁⲓ ⲉϫⲱⲛ ⲛϥⲥⲟⲟⲩ
ϩⲟⲩ ⲉϩⲟⲩⲛ ⲉⲣⲟⲛ ⲛⲑⲉ ⲛϩⲉⲛ ϣⲟⲛⲧⲉ ⲙⲛ ϩⲉⲛ ⲁⲣⲟⲟⲩⲉ ⲙⲛ ϩⲉⲛ ⲕⲉϩⲏⲗⲏ 
ⲙⲙⲓⲛⲉ ⲛⲓⲙ ⲛϥⲣⲟⲕϩⲛ ⲛⲙⲙⲁⲩ ϩⲣⲁⲓ ϩⲛ ⲧⲅⲉϩⲉⲛⲛⲁ. ⲛⲁⲛⲟⲩⲥ ⲉⲧⲣⲉ ⲡⲉⲧ
ⲁϩⲉ ⲛⲟⲩϩⲛⲁⲁⲩ ϩⲙ ⲛⲉϥϣⲱⲛⲉ ⲃⲱⲕ ⲉⲡⲙⲁ ⲛⲧⲁⲩⲧⲟϣϥ ⲉⲧⲣⲉϥⲟⲩⲟⲙϥ 
ⲛϩⲏⲧϥ ⲕⲁⲛ ⲟⲩϩⲙⲟⲩ ⲡⲉ ⲉϥϣⲟⲃⲉ ⲛϩⲟⲩⲟ ⲉⲧⲣⲉ ⲧⲉⲓⲁⲛⲟⲙⲓⲁ ⲟⲛ ⲉⲓ ⲉⲃⲟⲗ
 
ϩⲙ ⲡⲙⲁ ⲉⲧⲉⲣⲉ ⲛⲉⲥⲛⲏⲩ ⲧⲏⲣⲟⲩ ⲟⲩⲱⲙ ⲙⲙⲁⲩ ⲉⲧⲉ ⲧⲁⲓ ⲧⲉ ⲉⲡⲣϫ ⲟⲩⲟⲟⲧⲉ 
ⲉⲃⲟⲗϩⲙ ⲡϭⲓ ⲛⲟⲩⲱⲙ ⲉⲧⲟⲩⲡⲓⲥⲉ ⲙⲙⲟϥ ϩⲙ ⲡⲙⲁ ⲉⲧⲙⲙⲁⲩ ⲛⲥⲉⲕⲁⲁϥ 
ϩⲁⲣⲱⲟⲩ ⲛϩⲟⲉⲓⲛⲉ. ⲛⲓⲙ ⲡⲉⲧⲉ ⲛϥⲥⲟⲟⲩⲛ ⲁⲛ ϫⲉ ⲛⲧⲁⲛϥⲓ ⲡⲉⲓϩⲱⲃ ⲙⲙⲁⲩ 
ϩⲛ ⲟⲩϭⲱⲛⲧ <note note="2. fol. recto">ⲙⲛ</note> ⲟⲩⲟⲣⲅⲏ ⲛⲑⲉ ⲉϣⲁⲩⲡⲟϣϥ ⲙⲉⲣⲟⲥ ⲙⲉ
ⲣⲟⲥ ⲕⲁⲧⲁ ⲡⲟⲩⲱϣ ⲙⲡⲟⲩⲁ ⲡⲟⲩⲁ ⲙⲡⲉⲧⲉⲓⲣⲉ ⲙⲡⲁⲓ ⲉⲣⲉ ⲛⲥⲛⲏⲩ ⲧⲏⲣⲟⲩ 
ϭⲱϣⲧ ⲛⲥⲱⲟⲩ ⲉⲩⲙⲟⲕϩ ⲛϩⲏⲧ ⲉⲣⲟⲟⲩ. ⲏ ⲉⲧⲃⲉ ⲛⲉⲓⲙⲛⲧⲁⲑⲏⲧ ⲁⲛ ⲁⲛⲕⲁ 
ⲛⲉⲓⲧⲱϣ ⲉϩⲣⲁⲓ ⲉⲧⲙⲧⲣⲉ ⲗⲁⲁⲩ ϣⲓⲡⲉ ⲛⲧⲉϥϭⲓ ⲛⲟⲩⲱⲙ ϩⲙ ⲡⲙⲁ ⲉⲧⲙⲙⲁⲩ 
ϣⲁ ϩⲣⲁⲓ ⲉⲩⲃⲱ ⲛⲟⲩⲟⲟⲧⲉ ⲉⲥⲟⲩⲱⲧ ⲙⲛ ϩⲉⲛ ⲕⲉⲉⲗⲁⲭⲓⲥⲧⲟⲛ ⲛϩⲛⲁⲁⲩ 
ⲉⲛϫⲱ ⲙⲙⲟⲥ ϫⲉ ⲉⲓⲥ ⲡⲧⲟⲡⲟⲥ ⲛⲛⲣⲱⲙⲉ ⲉⲧϣⲱⲛⲉ ⲡⲉⲧⲉⲣⲉ ⲡⲟⲩⲁ ⲡⲟⲩⲁ ⲟⲩ
ⲁϣϥ ⲙⲁⲣⲉϥⲁⲓⲧⲉⲓ ⲙⲙⲟϥ ⲛⲁϥ ⲙ [.......] ϯⲣ ⲙⲛⲧ [......] ⲁⲡⲓⲥⲧ [......] 
ⲙⲡⲓⲥⲧⲟⲥ ⲉⲧⲛϩⲏⲧⲛ ϫⲉ ⲉⲛⲉⲛⲛⲁⲟⲩⲉⲙ ⲁϥ ⲙⲙⲁⲩ ⲙⲏ ⲅⲉⲛⲟⲓⲧⲟ ϩⲓⲱⲱⲛ ⲣⲱ 
ⲙⲡⲛⲟⲃⲉ ⲉⲣⲟⲛ ⲛⲑⲉ ⲛⲧⲣⲉⲛⲟⲩⲉⲙ ⲟⲩϩⲛⲁⲁⲩ ⲉϥϣⲟⲃⲉ ⲛⲧⲙⲏⲧⲉ ⲛⲛⲉⲥⲛⲏⲩ 
 
ϩⲙ ⲡⲙⲁ ⲉⲧⲉⲣⲉ ⲛⲉⲥⲛⲏⲩ ⲧⲏⲣⲟⲩ ⲟⲩⲱⲙ ⲙⲙⲁⲩ. ⲏ ⲁϣ ⲧⲉ ⲧⲙⲛⲧⲣⲙ ⲛϩⲏⲧ 
ⲏ ⲡϣⲓⲡⲉ ⲛϩⲉⲛ ⲣⲱⲙⲉ ⲉⲩϣⲁⲛⲟⲩⲉⲙ ⲟⲩϩⲛⲁⲁⲩ ⲉϥϣⲟⲃⲉ ϩⲛ ⲧⲙⲏⲧⲉ ⲛⲛⲉⲥ
ⲛⲏⲩ ⲧⲏⲣⲟⲩ ⲏ ⲛⲥⲉⲡⲟⲣϫϥ ⲉⲃⲟⲗ ϩⲙ ⲡⲙⲁ ⲉⲧⲙⲙⲁⲩ ⲉⲩ<note note="verso">[.......]</note> 
ⲙⲟ ⲁⲛ [.......] ⲁϫⲟⲟⲥ [......] ⲛⲁⲅⲕⲏ ⲉⲣⲟⲟⲩ ⲧⲉ ⲟⲩⲇⲉ ⲉⲣⲉ ⲡⲧⲟⲡⲟⲥ ⲛⲛⲉⲧ
ϣⲱⲡⲉ ⲟⲩⲏⲩ ⲙⲙⲟⲟⲩ ⲁⲛ. ⲧϩⲩⲡⲟⲕⲣⲓⲥⲓⲥ ⲙⲁⲩⲁⲁⲥ ⲧⲉ ⲧⲉⲧⲁⲙⲁϩⲧⲉ ⲙⲙⲟⲟⲩ 
ⲏ ⲡϣⲓⲡⲉ ⲉⲧϫⲡⲟ ⲙⲡⲛⲟⲃⲉ ⲛⲥⲉⲟⲩⲱϣ ⲁⲛ ⲉⲧⲣⲉ ⲣⲱⲙⲉ ⲛⲁⲩ ⲉⲣⲟⲟⲩ ⲉⲩⲛⲁ 
ⲉⲙⲁⲩ. ⲉϣϫⲉ ⲛⲁⲛⲟⲩ ⲡϣⲓⲡⲉ ⲉⲧⲙⲃⲱⲕ ⲉⲡⲙⲁ ⲉⲧⲉϣϣⲉ ⲉϫⲓ ⲙⲡⲉⲧⲛⲁϩⲉ ⲛⲁϥ 
ⲟⲩⲡⲟⲛⲏⲣⲟⲛ ⲛϩⲟⲩⲟ ⲡⲉ ϫⲉ ⲧⲛϣⲓⲡⲉ ⲁⲛ ⲉⲡⲁⲣⲁⲃⲁ ⲙⲡⲉⲧⲟⲩϩⲱⲛ ⲙⲙⲟϥ 
ⲉⲧⲟⲟⲧⲛ ϫⲉ ⲙⲡⲣⲁⲁϥ ϩⲙ ⲡⲙⲁ ⲉⲧⲙⲙⲁⲩ ⲁⲩⲱ ϩⲱⲃ ⲛⲓⲙ ϩⲛ ⲛⲓⲥⲩⲛⲁ
ⲅⲱⲅⲏ. ⲉⲓⲛⲁϫⲟⲟⲥ ϫⲉ ⲟⲩ ⲏ ⲛⲧⲛⲟⲩⲉⲙ ⲡⲉⲧⲛⲁϩⲉ ⲛⲁϥ ϩⲙ ⲡⲙⲁ ⲉⲛⲧⲁⲩ
ⲧⲃⲃⲟϥ ⲛⲁⲛ ⲙⲙⲁⲩ ⲉⲃⲟⲗϩⲙ ⲡⲟⲛⲏⲣⲟⲛ ⲛⲓⲙ ⲙⲛ ϩⲁⲡ ⲛⲓⲙ ⲉⲙⲙⲛ 
ⲡⲉⲧⲕⲣⲙⲣⲙ ⲟⲩⲇⲉ ⲡⲉⲧϭⲛ ⲁⲣⲓⲕⲉ ⲉⲩⲥⲟⲟⲩⲛ ϫⲉ ⲉⲛϫⲓ ⲙⲙⲟϥ ϩⲛ ⲟⲩⲭⲣⲓⲁ 
ⲁⲩⲱ ϩⲛ ⲟⲩⲉⲡⲓⲑⲩⲙⲓⲁ ⲁⲛ ⲏ ⲛⲧⲛⲟⲩⲟⲙϥ ϩⲙ ⲡⲙⲁ ⲉⲧⲙⲡⲱⲣϫ ⲗⲁⲁⲩ 
 
ⲉⲃⲟⲗ ⲉⲣⲉ ⲡⲉⲛⲧⲁϥⲡⲟⲣϫϥ ⲣ ⲛⲟⲃⲉ. ⲛⲧⲟⲕ ϩⲱⲱⲕ ⲉⲕⲟⲩⲱⲙ ⲛⲟⲃⲉ ⲁⲩⲱ ⲟⲩ
ϩⲣⲉ ⲁⲛ ⲙⲙⲟⲛ ⲁϩⲣⲟϥ ⲡⲉⲧⲉⲓⲛⲉ ⲙ <note note="sic exit">.</note>
<pb xml:id="ⲥ︦ⲗ︦ⲑ︦"/> ⲙⲧⲟⲛ ⲉϫⲛ ϩⲉⲛ ⲙⲧⲟⲛ ⲁⲩⲱ ϩⲉⲛ ⲙⲛⲧⲁⲑⲏⲧ ⲛⲉϯⲙⲉⲉⲩⲉ 
ⲉⲣⲟⲟⲩ ⲁⲛⲧⲓ ϩⲉⲛ ⲙⲛⲧⲣⲙ ϩⲏⲧ ⲁⲩⲱ ϩⲉⲛ ⲙⲛⲧⲥⲟϭ ⲛⲉⲧϣⲟⲟⲡ ⲙⲙⲁⲩ 
ⲁⲛⲧⲓ ⲉⲡⲓⲥⲧⲏⲙⲏ ⲛⲓⲙ. ⲉⲓⲛⲁϫⲉ ⲟⲩⲏⲣ ⲧⲉⲛⲟⲩ ⲙⲡⲉⲓϩⲱ ⲉⲣⲟⲓ ⲉⲓϣⲁϫⲉ ϣⲁ 
ⲧⲛⲁⲩ. ⲛⲧⲉⲧⲛⲁⲓⲧⲉⲓ ⲁⲛ ⲙⲡⲛⲟⲩⲧⲉ ⲉⲧϫⲟⲟⲥ ⲉⲧⲣⲉϥϥⲓ ⲉⲃⲟⲗ ⲛϩⲏⲧⲛ ⲙⲡⲛ︦ⲁ︦ 
ⲛⲓⲙ ⲙⲙⲛⲧⲁⲑⲏⲧ ⲡⲛ︦ⲁ︦ ⲛⲓⲙ ⲙⲙⲛⲧⲥⲟϭ ⲡⲛ︦ⲁ︦ ⲛⲓⲙ ⲙⲡⲗⲁⲛⲏ ⲡⲛ︦ⲁ︦ ⲛⲓⲙ 
ⲛϭⲟⲗ ⲡⲛ︦ⲁ︦ ⲛⲓⲙ ⲙⲡⲟⲛⲏⲣⲟⲛ. ⲛⲧⲁⲛⲥⲱⲟⲩϩ ⲁⲛ ⲉϩⲟⲩⲛ ⲉⲛⲉⲓⲧⲟⲡⲟⲥ ⲉⲙⲟⲩϩ 
ⲙⲡⲛ︦ⲁ︦ ⲛⲓⲙ ⲛⲁⲕⲁⲑⲁⲣⲧⲟⲛ ⲁⲛⲧⲓ ⲡⲛ︦ⲁ︦ ⲉϥⲟⲩⲁⲁⲃ ϩⲓ ⲙⲉ ϩⲓ ϩⲱⲃ ⲛⲓⲙ 
ⲛⲁⲅⲁⲑⲟⲛ. ⲛⲧⲛⲛⲁⲃⲣⲃⲣ ⲁⲛ ϩⲙ ⲡⲉⲡⲛ︦ⲁ︦ ⲙⲡⲣⲧⲣⲉⲛⲃⲣⲃⲣ ⲟⲛ ϩⲛ ⲧⲕⲁⲕⲓⲁ.
ⲙⲛ ⲓ︦ⲥ︦ ⲣⲱ ⲛⲁⲕⲣⲓⲛⲉ ⲙⲙⲟⲓ ϫⲉ ⲟⲩⲛ ϩⲉⲛ ⲣⲱⲙⲉ ϫⲓ ϭⲟⲗ ⲉⲧⲙⲉ ϩⲣⲁⲓ 
ⲛϩⲏⲧⲛ ⲁⲩⲱ ⲉⲩⲙⲟⲩⲟⲩⲧ ⲙⲙⲟⲟⲩ ⲙⲁⲩⲁⲁⲩ ϩⲙ ⲙⲡⲉⲑⲏⲡ ⲙⲡⲥⲁⲧⲁⲛⲁⲥ. 
ⲡⲁ ⲟⲩⲣⲱⲙⲉ ⲡⲉ ⲛⲁⲩ ⲉⲡⲡⲱϩⲥ ⲛⲟⲩϩⲟϥ ϩⲙ <pb xml:id="ⲥⲙ"/> ⲡⲉⲛⲧⲁϥⲟⲩⲟⲙϥ ⲏ
 
ⲧⲟⲕⲥϥ ⲁⲩⲱ ⲡϣⲱⲱϭⲉ ⲛϩⲉⲛ ⲥⲏϥⲉ ⲛϩⲉⲛ ϭⲉⲣⲱⲃ ϩⲙ ⲡⲥⲱⲙⲁ ⲙⲡⲉⲛⲧⲁϥⲉⲓ 
ⲉⲧⲟⲟⲧⲟⲩ ⲛϩⲉⲛ ⲣⲱⲙⲉ ⲙⲡⲟⲛⲏⲣⲟⲥ ⲁⲩⲱ ⲡⲱϥ ⲁⲛ ⲡⲉ ⲉⲓⲙⲉ ⲉϩⲉⲛ ϩⲃⲏⲩⲉ 
ⲉⲩϣⲟⲟⲡ ϩⲁ ⲧⲉⲝⲟⲩⲥⲓⲁ ⲙⲡϫⲟⲉⲓⲥ ⲡⲛⲟⲩⲧⲉ. ⲁⲓⲁⲡⲟⲣⲉⲓ ϩⲙ ⲡⲉⲓϣⲱⲡⲉ. ⲟⲩ
ⲏⲣ ⲛϩⲱⲃ ⲟⲩⲏⲣ ⲛϣⲁϫⲉ ⲁⲓϫⲟⲟⲩ ϫⲉ ϯⲛⲁⲁⲁⲩ ⲙⲡⲓⲁⲁⲩ ⲁⲩⲱ ϫⲉ ϯⲛⲁ
ⲁⲁⲩ ⲁⲛ ⲁⲓⲁⲁⲩ. ⲉⲣϣⲁⲛ ⲟⲩⲁ ϣⲓⲛⲉ ϫⲉ ⲉⲓⲉ ⲙⲡⲉⲕϩⲟⲟⲥ ϫⲉ ϯⲛⲁⲣ ⲡⲁⲓ 
ⲁⲛ ⲏ ϫⲉ ϯⲛⲁⲣ ⲡⲁⲓ ϯⲛⲁϫⲟⲟⲥ ⲛⲁϥ ϫⲉ ⲛⲉϣⲁ ⲡⲁⲓ ⲙⲙⲁⲧⲉ ⲙⲡⲉⲓϫⲱ 
ϫⲉ ϯⲛⲁⲁⲁϥ ⲁⲛ ⲁⲓⲁⲁϥ ⲏ ϫⲉ ϯⲛⲁⲁⲁϥ ⲙⲡⲉⲓⲁⲁϥ ⲉϥⲧⲱⲛ ⲡⲟⲩⲱⲛϣ 
ⲧⲁⲣⲉ ϣⲱⲥ ⲡⲱⲧ ⲛⲥⲱϥ. ⲛⲉⲥⲟⲟⲩ ⲛϯϣⲁⲓⲣⲉ ⲏ ⲛϣⲁⲓⲣⲉ ⲛⲉⲧⲟ ⲛⲟⲩⲱⲛϣ 
ⲉⲣⲟⲟⲩ ⲙⲁⲩⲁⲁⲩ. ⲟⲩⲟⲉⲓ ⲛⲛⲉⲧⲉⲣⲉ ⲡⲛⲟⲧⲉ ⲛⲁϯ ϩⲏⲩ ⲉⲣⲟⲟⲩ ⲁⲛ ⲛⲟⲩ
ⲟⲉⲓϣ ⲛⲓⲙ ϩⲣⲁⲓ ϩⲛ ⲛⲉⲓⲥⲩⲛⲁⲅⲱⲅⲏ. ⲉϣϫⲉ ⲟⲩⲛ ⲟⲩⲥⲟⲟⲩϩⲥ ⲙⲡⲟⲛⲏ
ⲣⲟⲛ ϩⲣⲁⲓ ⲛϩⲏⲧⲉ ⲧⲥⲩⲛⲁⲅⲱⲅⲏ ⲁⲩⲱ ϩⲉⲛ ⲕⲁⲑⲉⲇⲣⲁ ⲛⲗⲟⲓⲙⲟⲥ ⲉⲟⲩⲛ 
ϩⲉⲛ ⲣⲱⲙⲉ ϩⲙⲟⲟⲥ ⲉϫⲱⲟⲩ ⲛⲑⲉ ⲉⲧⲟⲩϫⲱ ⲙⲙⲟⲥ ϩⲣⲁⲓ ⲛϩⲏⲧⲛ ⲉⲣⲉⲉⲓⲣⲉ 
ϩⲱⲱϥ ⲛⲟⲩⲏⲣ ⲁⲣⲁ ⲧⲉⲛⲁϫⲓ ⲏⲡⲉ ⲙⲡⲟⲩⲙⲏⲏϣⲉ ⲁⲩⲱ ⲉϣϫⲉ ⲛⲉⲧϫⲱ 
ⲛⲛⲉⲧϣⲟⲟⲡ ⲛⲉ ⲙⲡⲟⲛⲏⲣⲟⲥ ⲛⲉⲧϩⲱⲡ ⲇⲉ ⲉϫⲱⲟⲩ ⲛⲉ ⲛⲁⲅⲁⲑⲟⲥ ⲙⲁⲗⲗⲟⲛ 
 
ⲇⲉ ⲉϩⲉⲛ ⲡⲟⲛⲏⲣⲟⲥ ⲛⲉ ⲛⲉⲧⲉⲓⲣⲉ ⲙⲙⲟⲟⲩ ⲉⲓⲉ ⲙⲛ ⲣⲱⲙⲉ ϩⲣⲁⲓ ⲛϩⲏⲧⲛ ⲉⲟⲩ
ⲡⲟⲛⲏⲣⲟⲥ ⲁⲛ ⲡⲉ ϣⲁ ϩⲣⲁⲓ ⲉⲡⲉⲧϣⲁϫⲉ ⲛⲙⲙⲉ ⲉⲃⲟⲗϫⲉ ⲉϣϫⲉ ⲛⲁⲛⲟⲩⲥ ⲁⲛ 
ϫⲉ ϥϫⲱ ⲙⲙⲟⲥ ϫⲉ ⲙⲡⲣϩⲱⲡ ⲉϫⲛ ⲛⲉϩⲓⲟⲟⲩⲉ ⲛⲉⲓ ⲉϩⲟⲩⲛ ⲙⲡⲙⲟⲩ ⲉⲓ ⲉⲛⲉⲓ
ⲥⲩⲛⲁⲅⲱⲅⲏ ⲉⲓⲉ ⲟⲩⲡⲟⲛⲏⲣⲟⲥ ϩⲱⲱϥ ⲡⲉ. ⲉϣϫⲉ ⲛⲉⲧϫⲱ ⲛⲛⲉⲧⲟⲩⲛⲁⲩ ⲉⲣⲟⲟⲩ 
ⲛⲉ ⲛⲣⲉϥⲧⲱϩ ϩⲉⲛ ⲣⲉϥϩⲱⲧⲃ ⲣⲱⲙⲉ ϩⲱⲟⲩ ⲛⲉ ⲛⲉⲧϯ ⲥⲃⲱ ⲉϩⲱⲃⲥ ⲉϫⲛ 
ⲛⲧⲁϭⲥⲉ ⲙⲡⲉⲑⲏⲣⲓⲟⲛ ⲁⲩⲱ ⲛⲥⲱϣⲉ ⲙⲡϩⲟϥ ⲛⲑⲉ ⲙⲡⲉⲧⲛⲁϯ ⲛⲟⲩⲥⲏϥⲉ 
ⲉⲛϭⲓϫ ⲙⲡϫⲁϫⲉ ⲙⲡⲉϥⲥⲟⲛ ⲉⲧⲣⲉϥⲙⲟⲟⲩⲧϥ ⲧⲁⲓ ⲧⲉ ⲑⲉ ⲙⲡⲉⲧⲛⲁϩⲱⲡ ⲛⲟⲩ
ⲟⲉⲓϣ ⲛⲓⲙ ⲉϫⲛ ⲛⲉⲓϩⲃⲏⲩⲉ ⲛⲧⲁⲛϣⲡ ⲛⲉⲓϩⲓⲥⲉ ⲧⲏⲣⲟⲩ ⲉⲧⲃⲏⲏⲧⲟⲩ ⲙⲛ ⲛⲉⲓ
ⲑⲗⲓⲯⲓⲥ ⲧⲏⲣⲟⲩ ϣⲁ ϩⲣⲁⲓ ⲉⲉⲡⲙⲟⲩ ⲁⲩⲱ ⲉⲩⲛⲁϫⲟⲟⲥ ⲉⲛⲉⲧⲉⲣⲉ ⲛⲉϩⲃⲏⲩⲉ 
ⲉⲧⲙⲙⲁⲩ ⲛⲏⲩ ⲉⲃⲓⲗϩⲓⲧⲟⲟⲧⲟⲩ ⲛⲕⲉⲥⲟⲡ ϩⲣⲁⲓ ⲛϩⲏⲧⲛ ϫⲉ ⲛϣⲏⲣⲉ ⲁⲩⲱ 
ϩⲉⲛ ϣⲉⲉⲣⲉ ⲙⲡⲇⲓⲁⲃⲟⲗⲟⲥ ⲁⲩⲱ ⲛϣⲏⲣⲉ ⲁⲛ ⲟⲩⲇⲉ ⲛϣⲉⲉⲣⲉ ⲁⲛ ⲛⲛⲉⲓⲥⲩⲛⲁ
ⲅⲱⲅⲏ. ⲕⲟⲩⲉϣ ⲛⲁⲩ ⲉϩⲉⲛ ⲣⲱⲙⲉ ⲉⲟⲩⲛⲧⲁⲩ ⲙⲙⲁⲩ ⲛϩⲉⲛ ϩⲙⲟⲧ ⲉⲩϣⲟⲃⲉ 
ⲛⲁⲩ ⲉⲛⲉⲧⲟⲩⲏϩ ϩⲛ ⲛⲉⲓⲧⲟⲡⲟⲥ ⲉⲓⲧⲉ ⲛⲁ ⲡⲧⲱⲙ ⲛϩⲏⲧ ⲛⲁ ⲧⲙⲛⲧⲁⲡⲓⲥⲧⲟⲥ ⲉⲓⲧⲉ 
 
ⲛⲁ ⲛϣⲁϫⲉ ⲛⲕⲣⲟϥ ⲛⲛϣⲁϫⲉ ⲛⲕⲣⲟϥ ⲁⲩⲱ ⲛⲁ ⲛⲕⲁⲥⲕⲥ ⲛⲕⲛⲁⲥⲕⲥ ⲉⲓⲧⲉ ⲛⲁ 
ⲛϭⲟⲗ ⲛⲛϭⲟⲗ ⲛⲁ ⲛⲉϩⲃⲏⲩⲉ ⲛϫⲓⲟⲩⲉ ⲛⲛⲉϩⲃⲏⲩⲉ ⲛϫⲓⲟⲩⲉ ⲉⲓⲧⲉ ⲛⲁ ⲧⲙⲛⲧⲁⲧ
ⲥⲱⲧⲙ ⲛⲧⲙⲛⲧⲁⲧⲥⲱⲧⲙ ⲉⲓⲧⲉ ⲛⲁ ⲧⲙⲛⲧⲁⲧⲥⲃⲱ ⲛⲧⲙⲛⲧⲁⲧⲥⲃⲱ ⲉⲓⲧⲉ ⲛⲁ 
ⲧⲙⲛⲧⲁⲑⲏⲧ ⲛⲧⲙⲛⲧⲁⲑⲏⲧ ⲡⲁ ⲧⲙⲛⲧⲥⲟϭ ⲛⲧⲙⲛⲧⲥⲟϭ ⲁⲩⲱ ⲡⲁ ⲡⲙⲟⲥⲧⲉ 
ⲙⲡⲙⲟⲥⲧⲉ ⲡⲁ ⲧⲙⲛⲧϫⲁϫⲉ ⲛⲧⲙⲛⲧϫⲁϫⲉ ⲛⲁ ⲡⲕⲱϩ ⲙⲡⲕⲱϩ ⲛⲁ ⲛⲕⲉⲡⲉⲧ
ϣⲟⲩⲉⲓⲧ ⲛⲙⲡⲉⲧϣⲟⲩⲉⲓⲧ ⲧⲏⲣⲟⲩ. ⲉⲓⲛⲁⲧϭⲁⲓⲉ ⲁϣ ⲙⲙⲉⲗⲟⲥ ⲛⲧⲁⲕⲁ ⲁϣ ⲏ 
ⲉⲓⲛⲁⲣ ⲁϣ ⲙⲙⲉⲗⲟⲥ ⲛⲧⲁⲗⲁⲓⲡⲱⲣⲟⲥ ⲛⲧⲁⲙⲁⲕⲁⲣⲓⲍⲉ ⲛⲁϣ. ⲡⲉⲓⲥⲱⲙⲁ ⲛⲟⲩ
ⲱⲧ ⲡⲉⲧⲉⲣⲉ ⲛⲉⲓϣⲱⲛⲉ ⲟⲩⲱⲙ ⲛϩⲏⲧϥ ⲧⲁⲓ ⲧⲉ ⲑⲉ ⲉⲧⲉ ⲟⲩⲙⲛⲧⲉⲃⲓⲏⲛ ⲧⲉ 
ⲙⲡⲥⲱⲙⲁ ⲧⲏⲣϥ ⲁⲩⲱ ⲉϣϫⲉ ⲟⲩⲛ ⲙⲉⲗⲟⲥ ⲛϩⲏⲧϥ ⲛϥϯ ⲧⲕⲁⲥ ⲁⲛ ⲏ ⲛϥⲏⲡ 
ⲁⲛ ⲉⲣⲟϥ ⲉⲛⲉϩ. ⲛⲉⲧϩⲱⲡ ⲉϫⲛ ⲛⲉⲧϣⲟⲟⲡ ⲁⲩⲱ ⲛⲉⲧϫⲱ ⲛⲛⲉⲧϣⲟⲟⲡ ⲁⲛ ⲁⲩⲱ 
ⲛⲉⲧϩⲱⲛ ⲉⲧⲙϫⲱ ⲛⲛⲉⲧϣⲟⲟⲡ ⲛⲁⲓ ⲛⲉ ⲛϫⲁϫⲉ ⲛⲧⲙⲛⲧⲛⲟⲩⲧⲉ ⲙⲙⲉ ϩⲣⲁⲓ 
ϩⲛ ⲛⲉⲓⲧⲟⲡⲟⲥ ⲛⲟⲩⲟⲉⲓϣ ⲛⲓⲙ. ⲉϣϫⲉ ϩⲉⲛ ⲡⲟⲛⲏⲣⲟⲥ ⲛⲛⲁϩⲣⲉ ⲛⲉ ⲛⲉⲧϫⲱ 
ⲙⲙⲟⲥ ϫⲉ ⲁⲩⲕⲱϩⲧ ⲛⲉϩⲥⲉ ⲛϩⲏⲧⲉ ⲧⲥⲩⲛⲁⲅⲱⲅⲏ ⲁⲩⲱ ⲉϩⲉⲛ ⲁⲅⲁⲑⲟⲥ ⲛⲉ
 
ⲛⲉⲧϯ ⲥⲃⲱ ⲉⲧⲙϫⲟⲟⲥ ϫⲉ ⲉϥϫⲉⲣⲟ ⲧⲱⲛ ϫⲉ ⲉⲩⲛⲁⲟϣⲙⲉϥ ⲙⲁⲣⲉϥⲣⲱⲕϩ 
ⲛⲛⲁⲓ ⲁⲩⲱ ⲛϥⲟⲩⲱⲙ ⲙⲙⲁⲩ ⲛⲛⲉⲧⲟ ⲛϫⲁϫⲉ ⲉⲛⲉⲧϫⲱ ⲙⲙⲟⲥ ϫⲉ ⲉⲣⲉ 
ⲡⲉϥⲕⲁⲡⲛⲟⲥ ϣⲟⲩⲟ ⲉϩⲣⲁⲓ ⲧⲱⲛ. ϯⲁⲝⲓⲟⲩ ⲙⲡⲛⲟⲩⲧⲉ ⲉⲧϫⲟⲥⲉ ⲉⲧⲣⲁⲣ ⲃⲟⲗ 
ⲉⲡϩⲁⲡ ⲛϯⲙⲛⲧⲛⲟⲩⲧⲉ ⲛⲛⲟⲩϫ ⲛⲧⲁⲣⲁⲣⲭⲉⲓ ⲟⲛ ⲛⲥⲱⲣ ⲙⲙⲟⲥ ⲉⲃⲟⲗ ϩⲣⲁⲓ 
ⲛϩⲏⲧⲉ ⲛⲑⲉ ⲛⲧⲉϩⲟⲩⲉⲓⲧⲉ ϫⲉ ⲧⲥⲟⲩ ⲧⲥⲟⲩ ϣⲁⲛⲧⲉ ⲟⲩⲕⲱϩⲧ ⲣ ϩⲟⲩⲟ ϫⲉⲣⲟ 
ⲛⲥⲁⲥⲁ ⲛⲓⲙ ϩⲣⲁⲓ ⲛϩⲏⲧⲛ ϣⲁ ϩⲉⲛ ⲥⲟⲃⲧ ⲁⲣⲕⲟⲧⲟⲩ ⲛⲉ . ⲉⲓⲛⲁⲉⲓ ⲉϩⲟⲩⲛ ⲛⲉ 
ⲉⲣ ⲟⲩ ⲉⲣⲉϫⲱ ⲙⲙⲟⲥ ϫⲉ ⲙⲡϥⲉⲓ ⲙⲡϥⲉⲓ ⲁⲩⲱ ϫⲉ ⲛⲉϥⲛⲏⲩ ⲁⲛ ⲟⲛ ⲙⲡⲓⲥⲟⲡ 
ⲁⲩⲱ ⲛⲉⲓϣⲁϫⲉ ⲙⲛ ⲛⲕⲟⲟⲩⲉ ⲧⲏⲣⲟⲩ ⲣⲱϣⲉ ⲉⲣⲟ. ⲙⲙⲟⲛ ⲉⲓϣⲁⲛⲉⲓ ⲉϩⲟⲩⲛ ⲛⲉ 
ⲛⲥⲉⲛ ⲧⲟⲟⲧ ⲁⲛ ⲟⲩ ⲡⲉ ⲡⲉϩⲟⲩⲟ ⲉⲧⲛⲁϣⲱⲡⲉ ⲛⲉ. ⲟⲩⲕⲟⲩⲛ ⲉⲓⲥ ⲛⲧⲏⲣϥ ϩⲁ 
ϩⲧⲏ ⲙⲡⲓϩⲟⲡⲧ ⲉⲣⲟ ϯⲁⲙⲉⲗⲉⲓ ⲁⲛ ⲉϫⲙ ⲡⲟⲩϣⲓⲛⲉ. ⲏ ⲉⲣⲉ ⲟⲩⲉϣ ⲧⲣⲁⲉⲓ ⲛⲉ 
ⲉϩⲟⲩⲛ ⲉⲕⲣⲓⲛⲉ ⲉⲧⲃⲉ ϩⲉⲛ ϩⲃⲏⲩⲉ ϫⲉ ⲉⲣⲁⲣ ⲃⲟⲗ ⲉⲡϩⲁⲡ ⲙⲡⲛⲟⲩⲧⲉ ⲉⲣⲉ
ⲟⲩⲱϣ ⲁⲛ ⲉⲧⲣⲁⲉⲓ ϫⲉ ⲉⲓⲛⲁⲕⲣⲓⲛⲉ ⲉⲧⲃⲉ ⲡⲛⲟϭⲛⲉϭ ⲙⲛ ⲡⲉⲑⲗⲓⲃⲉ ⲉⲧϩⲙ 
ⲡϩⲏⲧ ⲙⲡⲟⲩⲁ ⲡⲟⲩⲁ ⲛⲛⲉⲧⲟⲩⲏϩ ⲛϩⲏⲧⲉ ⲉϩⲟⲩⲛ ⲉⲡⲉϥϣⲃⲏⲣ ⲁⲩⲱ ⲡⲉϥⲥⲟⲛ 
 
ⲉⲡϫⲓⲛϫⲏ. ⲙⲁⲣⲉϫⲟⲟⲥ ⲛⲧⲟϥ ϫⲉ ⲁϥⲕⲁⲁⲛ ⲛⲥⲱϥ ⲁⲩⲱ ϫⲉ ⲛⲉϥⲛⲁⲕⲁⲁⲛ 
ⲛⲧⲉⲓϩⲉ ⲟⲩ ⲧⲉ ⲧⲕⲉϩⲉ ⲉⲧⲉⲟⲩⲱϣ ⲉⲧⲣⲁⲁⲁⲥ ϫⲉ ⲉⲓⲛⲁϥⲓ ⲙⲙⲁⲩ ⲛⲧⲙⲛⲧⲁⲧ
ϩⲏⲧ ⲛⲛⲁⲧϣⲡ ϩⲙⲟⲧ ⲉⲧⲛϩⲏⲧⲛ. ⲛⲉⲩⲟ ⲅⲁⲣ ⲛⲁⲧⲥⲟⲟⲩⲛ ⲛϭⲓ ϩⲉⲛ ⲣⲱⲙⲉ 
ϩⲣⲁⲓ ⲛϩⲏⲧⲛ ϫⲉ ϣⲁⲣⲉ ⲡϩⲁⲗⲏⲧ ⲛⲧⲡⲉ ϫⲓ ⲙⲡⲉϩⲣⲟⲟⲩ ⲛⲛⲉⲧⲕⲣⲙⲣⲙ ⲁⲩⲱ 
ⲉⲧϫⲱ ⲛϩⲉⲛ ⲉⲡⲣⲁ ϩⲛ ⲛⲉⲩⲧⲁⲙⲓⲟⲛ ⲁⲩⲱ ⲡⲉⲧⲉⲣⲉ ⲛⲧⲛϩ ⲙⲙⲟϥ ⲧⲁⲩⲟ 
ⲛⲛⲉⲩϣⲁϫⲉ ⲛⲉⲩⲛⲁϩⲙⲟⲟⲥ ⲁⲛ ⲛⲥⲉϣⲁϫⲉ ⲉⲣⲟⲓ ⲛϫⲓⲟⲩⲉ ϫⲉ ⲛⲥⲁ ⲃⲏⲗ ⲉⲧ
ⲃⲏⲏⲧϥ ⲁⲩⲱ ϫⲉⲛⲉⲛⲟ ⲙⲡⲉⲛϫⲟⲉⲓⲥ ⲛⲉⲛⲛⲁϭⲱ ⲁⲛ ⲡⲉ. ⲛⲉⲩⲛⲁϭⲱ ⲁⲛ ⲡⲉ 
ⲙⲡⲟⲩⲣⲱ ⲛⲉⲩⲛⲁϭⲱ ⲁⲛ ⲡⲉ ⲙⲡⲟⲩⲣ ϫⲓ ⲕⲃⲁ ⲙⲛ ⲛⲉⲛⲧⲁⲩⲗⲩⲡⲏ ⲉⲃⲟⲗ
ϩⲓⲧⲟⲟⲧⲟⲩ ⲉⲧⲃⲉ ⲡⲉⲩⲟⲩⲱϣ ⲁⲛ ⲙⲡⲛⲟⲩⲧⲉ . ⲉϣϫⲉ ⲧⲁⲛⲁⲅⲕⲏ ϭⲉ ⲇⲉ ⲉⲧⲣⲁ
ⲛⲁⲩ ϫⲉ ⲉⲓⲛⲁⲣ ⲟⲩ ⲛⲉⲧϩⲱⲡ ⲉⲣⲟⲓ ⲛⲟⲩϩⲱⲃ ⲙⲡⲟⲛⲏⲣⲟⲛ ⲁⲩⲱ ⲟⲩϣⲁϫⲉ 
ⲉϥⲥⲙⲟⲛⲧ ⲁⲛ ⲉⲣⲉ ⲛⲉⲧⲟⲩⲏϩ ⲛϩⲏⲧⲉ ⲥⲟⲟⲩⲛ ⲉⲣⲟⲟⲩ ϩⲉⲛ ϫⲁϫⲉ ⲛⲉ ⲉⲧⲉϥϭⲓ 
 
ⲛⲥⲱⲟⲩϩ ⲉϩⲟⲩⲛ ⲛⲙⲙⲉ ⲉⲧⲃⲉ ⲛⲉⲧϫⲱ ⲇⲉ ⲙⲙⲟⲥ ϫⲉ ⲙⲛ ⲣⲱⲙⲉ ⲥⲟⲟⲩⲛ ϫⲉ 
ⲥⲉⲣ ⲛⲟⲃⲉ ϩⲣⲁⲓ ⲛϩⲏⲧⲉ ⲛⲧⲉϥϣⲓⲛⲉ ⲛⲥⲱⲟⲩ ⲁⲛ ⲉⲓϣⲁⲛϣⲓⲛⲉ ⲙⲁⲣⲉ ⲡⲉⲩ
ⲡⲟⲛⲏⲣⲟⲛ ⲁⲩⲱ ⲡⲉⲩⲕⲣⲓⲙⲁ ϣⲱⲡⲉ ϩⲓϫⲱⲓ ⲁ ⲛⲁⲓ ⲅⲁⲣ ⲟⲩⲉⲓⲛⲉ. ⲙⲉϣⲁⲕ 
ϯⲛⲁⲣ ⲡⲁⲓ ⲛⲟⲩϣⲏⲣⲉ ϣⲏⲙ ⲙⲡⲁⲧϥⲣ ⲧⲉ ⲛⲧⲉ ⲡⲉϥⲕⲣⲓⲙⲁ ϣⲱⲡⲉ ϩⲓϫⲱϥ 
ϫⲉ ⲛⲛⲉ ⲡⲉϥⲥⲛⲟϥ ϣⲱⲡⲉ ϩⲓϫⲱⲓ ⲁⲩⲱ ϫⲉ ϯⲟⲩⲁϣⲟⲩ ⲉⲩⲟⲩⲁⲁⲃ. ⲙⲡⲱⲣ 
ⲉⲧⲣⲉ ⲛⲉⲧⲉⲓⲣⲉ ⲛϩⲉⲛ ⲡⲟⲛⲏⲣⲟⲛ ⲛϫⲓⲟⲩⲉ ϩⲣⲁⲓ ⲛϩⲏⲧⲛ ϭⲱϣⲧ ⲉⲃⲟⲗ ϩⲏⲧ 
ⲉⲧⲣⲁⲉⲓⲙⲉ ⲉⲣⲟⲟⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲙⲁⲣⲟⲩϭⲱϣⲧ ⲉⲃⲟⲗ ϩⲏⲧϥ 
ⲙⲡⲕⲱϩⲧ ⲛⲧⲅⲉϩⲉⲛⲛⲁ. ⲡⲉⲓϣⲁϫⲉ ⲡⲁ ⲛⲉⲥⲛⲏⲩ ⲁⲛ ⲡⲉ ⲁⲩⲱ ⲛϣⲏⲣⲉ ⲉⲧⲟⲩⲱϣ 
ⲉϫⲱ ϩⲛ ⲟⲩⲙⲉ ⲙⲡⲉⲧϣⲟⲟⲡ ⲙⲙⲟⲟⲩ ⲉⲧⲣⲉⲩϣⲱⲡⲉ ⲉⲩⲧⲃⲏⲏⲩ ϩⲁ ⲑⲏ ⲛⲧⲉϥ
ⲕⲣⲓⲥⲓⲥ ⲁⲗⲗⲁ ⲡⲁ ⲛⲉⲥⲛⲏⲩ ⲡⲉ ⲁⲩⲱ ⲛϣⲏⲣⲉ ⲛⲕⲣⲟϥ ⲛⲧⲁ ⲛⲉⲧⲛⲁϣⲱⲡⲉ 
ⲙⲡⲉϩⲟⲟⲩ ⲛⲧⲉⲕⲣⲓⲥⲓⲥ ϩⲱⲡ ⲉⲛⲉⲩⲃⲁⲗ ⲟⲩϩⲏⲧ ⲅⲁⲣ ⲉϥⲙⲉϩ ⲛϭⲟⲗ ⲛⲁϣⲣ 
ⲡⲙⲉⲉⲩⲉ ⲁⲛ ⲛϩⲉⲛ ϩⲃⲏⲩⲉ ⲛⲗⲟⲓⲙⲟⲥ ⲉⲁⲁⲩ ⲛϥⲣ ⲡⲙⲉⲉⲩⲉ ⲛⲛⲉϩⲃⲏⲩⲉ ⲉⲧⲉⲣⲉ 
ⲡⲛⲟⲩⲧⲉ ⲛⲁⲁⲁⲩ ϩⲙ ⲡⲉϩⲟⲟⲩ ⲛⲧⲟⲣⲅⲏ. ⲛⲧⲉⲧⲛⲛⲁⲩ ⲁⲛ ϫⲉ ⲟⲩⲡⲟⲛⲏⲣⲟⲛ ⲧⲉ 
 
ϯϭⲓ ⲛⲉⲣ ϩⲱⲃ ⲙⲙⲟⲛ ⲁϩⲣⲟⲟⲩ ⲛⲥⲁⲃⲉⲉⲩ ⲉⲩⲙⲟⲕϩ ⲛϩⲏⲧ ⲁⲩⲱ ϩⲉⲛ ⲕⲟ
ⲟⲩⲉ ⲉⲩⲕⲣⲙⲣⲙ ϫⲉ ⲛⲓⲙ ⲡⲉ ⲛⲧⲁϥⲧⲟϣⲟⲩ. ⲙⲡⲣⲥⲱⲣⲙ ϩⲛ ⲧⲉϩⲓⲏ ⲙⲙⲉⲉⲣⲉ 
ⲱ ⲛⲉⲥⲛⲏⲩ ϩⲱ ⲉⲡⲉⲧⲛⲁϣⲱⲡⲉ ⲛϩⲏⲧϥ ϩⲛ ⲧⲉⲩϣⲏ. ⲛⲟⲩⲟⲉⲓϣ ⲛⲓⲙ ϩⲣⲁⲓ ϩⲛ 
ⲛⲉⲓⲧⲟⲡⲟⲥ ⲉⲣⲉ ⲟⲩⲣⲱⲙⲉ ⲛⲁϣⲱⲡⲉ ⲁⲩⲱ ⲡⲉⲧϥⲛⲁϫⲓⲧϥ ⲉⲣⲟϥ ⲉⲧⲣⲉϥⲕⲱⲧϥ 
ⲛⲛⲕⲁⲣⲡⲟⲥ ⲛⲛϣⲏⲛ ⲁⲩⲱ ⲛⲉⲧϩⲉ ⲉϩⲣⲁⲓ ϩⲓ ⲛⲃⲛⲛⲉ ⲁⲩⲱ ⲛⲛⲉⲩⲧⲉϣ ⲗⲉⲗⲟⲩ 
ϣⲏⲙ ⲉϭⲱⲗ ⲏ ⲉϫⲱⲧϥ ⲡϩⲱⲃ ⲁⲛ ⲛϩⲉⲛ ϣⲏⲣⲉ ϣⲏⲙ ⲡⲉ ⲡⲱⲧ ⲉϩⲟⲩⲛ 
ⲉⲃⲟⲗ ⲛⲑⲉ ⲙⲡⲉⲧⲕⲱⲧⲉ. ⲁⲩⲱ ⲣⲙ ⲛⲏⲓ ⲛⲓⲙ ⲉⲩⲛⲁϭⲱ ⲉⲩⲥϭⲣⲁϩⲧ ⲛϩⲟⲩⲛ 
ⲛⲛⲉⲩⲏⲓ ⲛⲟⲩⲟⲩ ⲅⲁⲣ ⲁⲛ ⲛⲉ ⲛⲉⲓϩⲃⲏⲟⲩⲉ ⲭⲱⲣⲓⲥ ⲛⲟϭ ⲛⲁⲛⲁⲅⲕⲏ ⲛⲧⲁⲩ
ⲕⲁⲑⲓⲥⲧⲁ ⲅⲁⲣ ⲁⲛ ⲙⲙⲟⲟⲩ ⲉⲣ ⲛⲁ ⲡⲙⲁ ⲙⲡⲣⲟ ⲁⲩⲱ ⲛⲁ ⲡⲙⲁ ⲙⲡⲟⲩⲟⲟⲧⲉ 
ⲁⲩⲱ ⲛⲁ ⲛⲕⲁⲣⲡⲟⲥ ⲛⲛϣⲏⲛ ⲁⲩⲱ ⲛⲁ ⲧⲇⲓⲁⲕⲟⲛⲓⲁ ⲁⲩⲱ ⲉⲡⲱⲧ ⲉⲡⲓⲥⲁ ⲙⲛ 
ⲡⲁⲓ ϩⲛ ϩⲉⲛ ⲣⲟⲟϣ ⲉⲛⲟⲩⲟⲟⲩ ⲁⲛ ⲛⲉ ⲁⲗⲗⲁ ⲉⲧⲣⲉⲩⲉⲓⲙⲉ ϫⲉ ⲉⲩⲟ ⲛⲁϣ 
ⲛϩⲉ ⲙⲛ ⲛⲣⲱⲙⲉ ⲛⲧⲁⲩϭⲁⲗⲱⲟⲩ ⲉⲣⲟⲟⲩ ϯⲥⲡⲟⲩⲇⲏ ⲅⲁⲣ ⲟⲩⲉⲃⲟⲗ ⲧⲉ ϩⲛ 
 
ϩⲉⲛ ⲗⲟⲅⲓⲥⲙⲟⲥ ⲉⲩⲧⲉϩⲧⲱϩ. ⲉⲁⲩⲧⲟϣⲕ ⲉϩⲉⲛ ϩⲃⲏⲟⲩⲉ ⲙⲡⲛⲉⲩⲙⲁⲧⲓⲕⲟⲛ 
ⲛⲅⲧⲱϩ ϩⲛ ϩⲉⲛ ϩⲃⲏⲩⲉ <pb xml:id="ⲥ︦ⲙ︦ⲑ︦"/> ⲛⲥⲱⲙⲁⲧⲓⲕⲟⲛ ϩⲓⲧⲙ ⲡⲡⲱⲛⲉ ⲙⲡϩⲏⲧ 
ⲙⲡⲣⲱⲙⲉ ⲉⲧⲟⲣϫ ⲁⲛ ϩⲉⲛ ⲥⲟⲡ ⲅⲁⲣ ϣⲁϥⲁⲁϥ ⲙⲡⲁ ⲧⲇⲓⲁⲕⲟⲛⲓⲁ ϩⲉⲛ ⲥⲟⲡ 
ⲛⲣⲙ ⲛⲏⲓ ϩⲉⲛ ⲥⲟⲡ ⲉⲛⲁⲓ ⲙⲛ ⲛⲉⲓⲕⲟⲟⲩⲉ. ⲛⲛⲉⲣⲱⲙⲉ ϯ ⲛⲣⲱⲙⲉ ϩⲙ ⲡⲁⲣⲁⲛ 
ⲏ ϩⲛ ⲧⲁⲁⲫⲟⲣⲙⲏ ⲉⲓⲧⲉ ϩⲛ ⲟⲩϭⲉⲣⲱⲃ ⲏ ⲛⲧⲟϥ ⲕⲉϩⲛⲁⲁⲩ ⲏ ⲉⲣⲁϩⲧⲟⲩ 
ⲉϫⲙ ⲡⲕⲁϩ ⲉϩⲱⲙ ⲉϫⲱⲟⲩ ⲉⲓⲟⲛϩ ⲁⲩⲱ ⲉⲓϣⲁⲛⲙⲟⲩ [....] ⲛⲛϣⲏⲣⲉ 
[........] [........] ϩ [........] ϩⲛ ⲛⲉⲓⲧⲟⲡⲟⲥ ⲛⲟⲩⲟⲉⲓϣ ⲛⲓⲙ ⲉⲩⲛⲁ
ⲛⲟϫⲟⲩ ⲉⲃⲟⲗ ⲛϩⲏⲧⲟⲩ. ⲉϣϫⲉ ⲥⲣ ⲛⲟⲩⲣⲉ ⲉⲧⲣⲉ ⲛⲉⲧⲁⲣⲭⲉⲓ ⲉϫⲛ ⲛⲉⲓⲥⲩⲛⲁ
ⲅⲱⲅⲏ ⲣ ⲡⲁⲓ ⲛⲧⲟⲟⲩ ⲉⲧⲣⲱϣⲉ ⲡⲱⲓ ⲁⲛ ⲡⲉ ⲡⲉⲓⲧⲱϣ. ⲉⲓⲟⲛϩ ⲑⲉ ⲉϯⲟⲩⲁϣⲥ 
ϯⲛⲁⲛⲁⲩ ϯⲥⲟⲟⲩⲛ ϫⲉ ⲉⲓⲣ ⲟⲩ ϫⲓⲛ ⲛϣⲟⲣⲡ ⲁⲩⲱ ⲟⲛ ⲧⲉⲛⲟⲩ. ⲛⲟⲩⲟⲉⲓϣ 
ⲛⲓⲙ ⲉⲣⲉ ⲛⲉⲧⲟⲩⲏϩ ϩⲛ ⲛⲉⲓⲥⲩⲛⲁⲅⲱⲅⲏ ⲛⲁⲣ ⲧⲉⲩ [......] ϫⲓⲧⲟⲩ [......] 
ⲙⲁⲧⲉ [........] <pb xml:id="ⲥ︦ⲛ︦"/> ⲙⲉ ⲛⲓⲙ ⲉⲩϣⲁⲛϣⲱⲛⲉ ϫⲉ ⲛⲛⲉ ⲣⲱⲙⲉ ϩⲣⲟϣ 
 
ⲉⲡⲉⲧϩⲓⲧⲟⲩⲱϥ ⲉⲣϣⲁⲛ ⲟⲩⲣⲱⲙⲉ ⲉⲓ ⲉϩⲣⲁⲓ ⲉⲩϣⲡⲉ ⲏ ⲟⲩⲥϩⲓⲙⲉ ⲁⲩⲱ 
ⲛⲥⲉⲣ ⲭⲣⲉⲓⲁ ⲛϩⲱⲃ ⲛⲧⲉⲓϩⲉ ϩⲓⲧⲛ ⲧⲁⲛⲁⲅⲕⲏ ⲛⲧⲁⲥⲧⲁϩⲟⲟⲩ ⲡⲉⲧⲛⲁⲁⲙⲉⲗⲉⲓ 
ⲉϥⲓ ⲙⲡⲉⲩⲣⲟⲟⲩϣ ⲛⲛⲉⲧⲧⲏϣ ⲉⲣⲟⲟⲩ ⲏ ⲛⲥⲉϭⲛⲧⲟⲩ ⲉⲩⲕⲱⲙϣ ⲏ ⲉⲩϫⲱ ⲙⲙⲟⲥ 
ϫⲉ ⲧⲛⲛⲉϫⲛⲉϫ ⲏ ϫⲉ ⲙⲛ ϣϭⲟⲙ ⲙⲙⲟⲓ ⲉϥⲓ ϩⲁ ⲡⲉⲥⲧ [.....] ϥ [.........] 
[.....] ⲉⲧϣⲟⲟⲡ ⲉⲃⲟⲗϩⲛ ⲧⲁⲅⲁⲡⲏ ⲙⲡⲛⲟⲩⲧⲉ ⲁⲩⲱ ⲉⲩⲛⲁϥⲓⲧⲟⲩ ⲙⲙⲁⲩ 
ϩⲛ ⲧⲉⲓⲡⲣⲁⲝⲓⲥ ⲛⲁⲅⲁⲑⲟⲛ. ⲉⲩϣⲁⲛϭⲛ ⲟⲩⲣⲱⲙⲉ ϩⲣⲁⲓ ϩⲛ ⲛⲉⲓⲧⲟⲡⲟⲥ ⲛⲟⲩ
ⲟⲉⲓϣ ⲛⲓⲙ ⲏ ⲟⲩⲥϩⲓⲙⲉ ⲉⲩⲉⲓⲣⲉ ⲙⲡϩⲟ ⲛⲛⲣⲱⲙⲉ ⲏ ⲧⲉⲩϭⲓ ⲛϣⲁϫⲉ ⲛⲉⲩⲥⲱⲃⲉ 
ⲛⲥⲱⲟⲩ ⲉⲩⲛⲁⲉⲓⲣⲉ ⲛⲁⲩ ⲕⲁⲧⲁ ⲧⲉⲩⲙⲛⲧⲁⲧⲥⲃⲱ ϩⲛ ϩⲉⲛ ⲉⲡⲓⲧⲓⲙⲓⲁ ⲙⲛ ⲛⲇⲓ
ⲕⲁⲓⲱⲙⲁ ⲉⲧϣⲟⲟⲡ ⲛⲁⲛ. ⲛⲟⲩⲟⲉⲓϣ ⲛⲓⲙ ϩⲣⲁⲓ ϩⲛ [...................] 
ϫⲉ <note note="sic exit">.</note> 
<pb xml:id="ⲥ︦ⲡ︦ⲑ︦"/> ⲙⲡⲉⲟⲩⲟⲉⲓϣ ⲧⲏⲣϥ. ⲛⲧⲁ ⲟⲩⲁⲣⲓⲕⲉ ϣⲱⲡⲉ ϩⲙ ⲡⲁϩⲏⲧ ⲛⲁϣ 
ⲛϩⲟⲟⲩ ⲉⲛⲉϩ ⲙⲛ ⲡⲉⲓⲣⲱⲙⲉ ⲛϩⲁⲣϣ ⲛϩⲏⲧ ⲉⲓⲛⲁϣⲧ ⲛⲧⲉⲓϩⲉ ⲧⲏⲣⲥ ⲉϩⲟⲩⲛ 
ⲉⲣⲟϥ ⲛϩⲁϩ ⲛⲥⲟⲡ ⲉⲓⲙⲓϣⲉ. ⲛⲧⲁ ⲛⲓⲙ ⲉⲓⲙⲉ ⲉⲛⲉϩ ⲛⲛⲉⲓⲣⲟⲙⲡⲉ ⲧⲏⲣⲟⲩ ϫⲉ 
 
ⲛⲓⲙ ⲡⲉⲧⲛⲁϥⲓ ϩⲁ ⲛⲓⲙ ⲙⲙⲟⲛ ⲏ ϫⲉ ⲛⲓⲙ ⲡⲉ ⲛⲧⲁϥϯ ϩⲏⲩ ⲉⲧⲃⲉ ⲛⲓⲙ 
ⲛⲓⲙ ⲡⲉⲧⲥⲟⲟⲩⲛ ϫⲉ ⲛⲁϣⲁϫⲉ ⲁⲛ ⲛⲉ ⲛⲁⲓ ⲛⲙⲙⲁϥ ⲙⲛ ϩⲉⲛ ⲕⲉϣⲟϫⲛⲉ 
ⲉⲛⲁϣⲱⲟⲩ ϫⲉ ⲉϣϫⲉ ⲙⲡⲛⲟⲩⲧⲉ ⲣ ⲗⲁⲁⲩ ⲛϩⲱⲃ ⲉϫⲙ ⲡⲛⲟⲩⲧⲉ ⲉⲧⲉ ⲡⲁⲓ ⲡⲉ 
ⲉϣϫⲉ ⲡⲉⲓⲱⲧ ⲣ ⲗⲁⲁⲩ ⲛϩⲱⲃ ⲟⲛ ⲉϫⲙ ⲡϣⲏⲣⲉ ⲡⲉⲭ︦ⲥ︦ ⲓ︦ⲥ︦ ⲟⲩⲇⲉ ⲙⲡϣⲏⲣⲉ 
ⲣ ⲗⲁⲁⲩ ⲟⲛ ⲉϫⲙ ⲡⲉⲓⲱⲧ ⲉⲡⲛⲟⲩⲧⲉ ⲡⲉ ⲉⲃⲟⲗϩⲙ ⲡⲛⲟⲩⲧⲉ ⲁⲩⲱ ⲡⲟⲩⲟⲉⲓⲛ 
ⲉⲃⲟⲗϩⲙ ⲡⲟⲩⲟⲉⲓⲛ ⲉϥϫⲱ ⲙⲙⲟⲥ ϫⲉ ⲛϯⲣ ⲗⲁⲁⲩ ⲁⲛ ϩⲁⲣⲟⲓ ⲙⲁⲩⲁⲁⲧ 
ⲁⲗⲗⲁ ⲕⲁⲧⲁ ⲑⲉ ⲛⲧⲁ ⲡⲁⲉⲓⲱⲧ ⲧⲥⲁⲃⲟⲓ ⲛⲁⲓ ⲛⲉ ϯϫⲱ ⲙⲙⲟⲟⲩ ⲁⲩⲱ ϫⲉ 
ⲕⲁⲧⲁ ⲑⲉ ⲛⲧⲁϥϩⲱⲛ ⲉⲧⲟⲟⲧ ⲧⲁⲓ ⲧⲉ ⲑⲉ ⲉⲧⲉⲓⲉⲓⲣⲉ ⲙⲙⲟⲥ ⲛⲁϣ ⲛϩⲉ ⲁⲛⲟⲕ 
ⲉⲓⲛⲁⲉⲓⲣⲉ ⲛⲟⲩϩⲱⲃ ⲉϫⲱⲕ . ⲛⲧⲟⲕ ϩⲱⲱⲕ ⲙⲡⲣⲣ ⲗⲁⲁⲩ ⲉϫⲱⲓ ⲟⲩⲇⲉ ϩⲁⲣⲟⲕ 
ⲙⲁⲩⲁⲁⲕ. ⲉⲧⲃⲏⲏⲧ ⲁⲛ ⲉⲕⲛⲁϩⲩⲡⲟⲧⲁⲥⲥⲉ ⲛⲁⲓ ⲟⲩⲇⲉ ⲉⲧⲃⲏⲏⲧⲕ ⲁⲛ ⲉⲓⲛⲁϯ 
ⲡⲙⲁ ⲛⲁⲕ ⲉⲣ ϩⲱⲃ ⲛⲓⲙ ⲁⲗⲗⲁ ⲉⲧⲃⲉ ⲓ︦ⲥ︦ ⲛⲧⲁϥⲕⲱ ⲛⲁⲛ ⲛⲟⲩⲥⲙⲟⲧ ⲉⲧⲣⲉ 
 
ⲡⲕⲟⲥⲙⲟⲥ ⲧⲏⲣϥ ⲟⲩⲁϩϥ ⲛⲥⲁ ⲛⲉϥ<pb xml:id="ⲥ︦ϥ︦"/>ϩⲱⲟⲩⲉ. ⲙⲡⲟⲩⲁϩⲟⲩ ϭⲉ ⲧⲏⲣⲟⲩ 
ⲁⲗⲗⲁ ⲛⲁϣⲱⲟⲩ ⲛϭⲓ ⲛⲉⲛⲧⲟⲩⲟⲩⲁϩⲟⲩ ⲛⲥⲁ ⲡⲥⲁⲧⲁⲛⲁⲥ. ⲧⲁⲓ ⲧⲉ ⲑⲉ ⲉⲧⲉ ⲙⲛ 
ⲣⲱⲙⲉ ⲥⲟⲟⲩⲛ ϫⲉ ⲁⲓⲙⲕⲁϩ ⲛϩⲏⲧ ⲉⲣⲟϥ ⲉⲛⲉϩ ⲏ ϫⲉ ⲁϥⲗⲩⲡⲏ ⲉⲧⲃⲏⲏⲧ 
ⲉⲛⲉϩ ⲧⲁⲓ ⲧⲉ ⲑⲉ ⲉϣϫⲉ ⲁⲓⲙⲕⲁϩ ⲛϩⲏⲧ ϫⲉ ⲁϥⲙⲟⲩ ⲁⲓⲙⲧⲟⲛ ⲛϩⲏⲧ ⲟⲛ ϫⲉ 
ⲁ ⲡⲛⲟⲩⲧⲉ ϭⲙ ⲡⲉϥϣⲓⲛⲉ ϩⲁ ⲧⲁϩⲏ ⲉⲓⲥⲟⲟⲩⲛ ⲛⲛϩⲓⲥⲉ ⲉⲧⲉⲧⲛⲁⲧⲁⲁⲩ ⲛⲁϥ 
ⲉⲧⲃⲉ ⲧⲉϥⲙⲛⲧⲣⲙⲣⲁϣ ⲙⲛ ⲑⲉ ⲉⲧϥⲛⲁϭⲛ ⲉϥⲛⲁⲣ ⲟⲩ ⲁⲛ ϩⲓⲧⲛ ⲧⲉϥⲙⲛⲧ
ⲣⲉϥⲣ ϩⲟⲧⲉ ϩⲱⲥⲧⲉ ⲉⲧⲣⲉϥϣⲱⲡⲉ ⲉϥϩⲏϣ ϩⲙ ⲡⲉϥϩⲏⲧ ⲏ ⲛⲉϥⲙⲉⲉⲩⲉ ⲛⲑⲉ 
ⲉϫⲟⲟⲥ ϫⲉ ⲉϥϣⲁⲛⲛⲉϫ ϩⲉⲛ ⲣⲱⲙⲉ ⲛⲁⲧⲥⲱⲧⲙ ϩⲣⲁⲓ ϩⲛ ⲛⲉⲓⲥⲩⲛⲁⲅⲱⲅⲏ 
ⲁⲩⲱ ⲉⲩⲥⲱⲱϥ ϩⲛ ⲛⲉⲩϩⲃⲏⲟⲩⲉ ⲟⲩⲛⲟⲃⲉ ⲡⲉ ⲁⲩⲱ ϫⲉ ⲉϥϣⲁⲛⲕⲁⲁⲩ ⲟⲛ 
ⲛϩⲏⲧⲟⲩ ⲟⲩⲛⲟⲃⲉ ⲡⲉ ⲛⲧⲉⲓ ⲟⲛ ⲡⲉ ϩⲉⲛ ⲕⲟⲟⲩⲉ ⲛⲧⲉⲓⲙⲓⲛⲉ ϫⲉ ⲛⲉϥⲕⲱ ⲅⲁⲣ 
ⲛϩⲏⲧϥ ⲉⲡⲉⲧⲛⲏⲩ ⲉⲃⲟⲗϩⲛ ⲣⲱⲓ ⲁⲩⲱ ⲉⲃⲟⲗϫⲉ ⲉⲓϣⲓⲛⲉ ⲁⲛ ⲛⲥⲁ ⲡⲉⲛⲟⲩⲱϣ 
ⲁⲗⲗⲁ ⲛⲥⲁ ⲡⲟⲩⲱϣ ⲙⲡⲛⲟⲩⲧⲉ. ⲕⲁⲛ ⲉⲓⲣ ϩⲟⲩⲉ ⲁϩⲉ ⲛⲁϥ ⲟⲩⲁⲅⲁⲑⲟⲛ ⲡⲉ 
ϫⲉ ⲁ ⲡⲛⲟⲩⲧⲉ ϣⲟⲡϥ ⲉⲣⲟϥ ⲛⲧⲁ ⲡϫⲟⲉⲓⲥ ⲕⲱ ⲁⲛ ⲛⲥⲱϥ ⲙⲡⲉϥⲙⲁ ⲉⲧⲟⲩ
ⲁⲁⲃ ϫⲉ ⲁⲩⲣⲱⲙⲉ ⲙⲟⲩ. ⲧⲁⲓ ⲧⲉ ⲑⲉ ⲉⲧⲛⲁ <note note="sic exit">.</note> 
 
ⲭ︦ⲭ︦ⲱ︦ⲓ︦ⲓ︦ 

<pb xml:id="ⲓ︦ⲍ︦"/> ⲡ [....] ⲉ [....] ⲉ [..] ⲙⲉⲉⲩⲉ ⲉϩⲉⲛ ⲡⲉⲧϣⲟⲩⲉⲓⲧ ⲉⲩⲙⲉⲗⲉⲧⲁ ⲙⲙⲟⲟⲩ 
ϩⲙ ⲡⲁϣⲁⲓ ⲛⲧⲁⲕⲁⲑⲁⲣⲥⲓⲁ ⲛⲧⲉⲩⲯⲩⲭⲏ ⲉⲩⲡⲓⲥⲧⲉⲩⲉ ⲉⲡϭⲟⲗ ⲛϩⲟⲩⲟ ⲉⲩ
ⲛϩⲟⲩⲧ ⲙⲡⲇⲁⲓⲙⲟⲛⲓⲟⲛ ⲉⲧϣⲁϫⲉ ⲛϩⲏⲧⲟⲩ ϩⲛ ⲟⲩⲕⲁⲥⲕⲥ ⲉⲩⲁⲣⲛⲁ ⲇⲉ 
ϩⲱⲱϥ ⲙⲡϫⲟⲉⲓⲥ ⲙⲡⲉⲟⲟⲩ ⲡⲁⲓ ⲉⲧϣⲁϫⲉ ⲛⲙⲙⲁⲩ ϩⲛ ⲟⲩⲛⲟϭ ⲛⲁϣ ⲕⲁⲕ 
ⲉⲃⲟⲗ ϩⲣⲁⲓ ϩⲛ ⲛⲉⲅⲣⲁⲫⲏ ⲧⲏⲣⲟⲩ. ⲟⲩⲟⲉⲓ ⲛⲛⲉⲧϯ ⲛϩⲉⲛ ⲡⲉⲑⲟⲟⲩ ⲉⲡⲙⲁ 
ⲛϩⲉⲛ ⲡⲉⲧⲛⲁⲛⲟⲩⲟⲩ ⲉⲩⲙⲉⲉⲩⲉ ⲉⲩⲁⲛⲟⲙⲓⲁ ⲉϩⲟⲩⲛ ⲉϩⲉⲛ ⲉⲓⲟⲧⲉ ⲛⲇⲓⲕⲁⲓⲟⲥ 
ⲉⲩϫⲱ ⲙⲙⲟⲥ ⲉⲩⲛⲟϭⲛⲉϭ ⲙⲙⲟⲟⲩ ϫⲉ ⲁⲧⲉⲧⲛϫⲓ ⲙⲡⲉⲧⲛⲙⲧⲟⲛ ⲛϩⲟⲩⲟ ⲉⲣⲟⲛ 
ⲉⲃⲟⲗϫⲉ ⲁⲧⲉⲧⲛⲟⲩⲱⲙ ⲛⲛⲉⲧⲥⲟⲧⲡ ⲛⲉⲑⲟⲟⲩ ⲇⲉ ⲁⲧⲉⲧⲛⲧⲁⲁⲩ ⲛⲁⲛ ⲕⲁⲧⲁ ⲑⲉ 
ⲛⲧⲁ ⲛⲁⲓ ⲉⲧⲙⲙⲁⲩ ⲉϯ ⲥⲟⲟⲩⲛ ⲁⲛⲟⲕ ⲉⲣⲟⲟⲩ ϫⲟⲟⲥ ⲛⲛⲉⲛⲉⲓⲟⲧⲉ ⲛⲧⲁⲩⲛⲕⲟⲧⲕ 
ⲉϩⲉⲛ ⲭ︦ⲣ︦ⲥ︦ ϩⲛ ⲣⲱⲙⲉ ⲛⲉ ⲉⲁⲩⲃⲱⲕ ⲉⲃⲟⲗ ϩⲓⲧⲟⲟⲧⲛ ⲉⲣⲁⲧϥ ⲙⲡϫⲟⲉⲓⲥ ⲉⲩ
ⲥⲧⲁⲩⲣⲟⲩ ⲛⲧⲥⲁⲣⲝ ⲙⲛ ⲛⲉⲡⲓⲑⲩⲙⲓⲁ ⲕⲁⲧⲁ ⲑⲉ ⲉⲧⲉⲣⲉ ⲧⲥⲩⲛⲁⲅⲱⲅⲏ ⲧⲏⲣⲥ 
ⲥⲟⲟⲩⲛ ⲉⲡⲁⲓ ϫⲉ ⲁ ⲛⲉⲛⲉⲓⲟⲧⲉ ⲙⲟⲩⲟⲩⲧ ⲛⲛⲉⲩⲥⲱⲙⲁ ⲉⲧⲃⲉ ⲡⲛⲟⲩⲧⲉ ⲁⲩⲱ 
ⲉⲧⲃⲏⲏⲧⲛ ⲁⲩⲱ ⲧⲁⲓ ⲧⲉ ⲑⲉ ⲉⲧⲉ ⲛϯⲙⲡϣⲁ ⲁⲛ ⲉⲙⲟⲩⲧⲉ ⲉⲣⲟⲟⲩ ϫⲉ ⲛⲁⲉⲓⲟⲧⲉ 
 
ⲉⲃⲟⲗ ⲡⲛⲟⲩⲧⲉ ⲡⲉⲧⲟ ⲙⲙⲛⲧⲣⲉ ⲙⲡⲉⲓϣⲁϫⲉ ϫⲉ ⲙⲡⲓⲉϣⲟⲩⲁϩⲧ ϩⲟⲗⲱⲥ 
ⲛⲥⲁ ⲡⲉⲩⲥⲙⲟⲧ ϩⲛ ⲛⲉⲩϩⲓⲥⲉ ⲧⲏⲣⲟⲩ ⲛⲁⲓ ⲉⲛⲧⲁⲩϣⲟⲡⲟⲩ ⲛϭⲓ ⲛⲁⲉⲓⲟⲧⲉ ⲡⲁⲓ 
ⲛⲧⲁⲩⲃⲱⲕ ⲉⲃⲟⲗ ϩⲓⲧⲟⲟⲧⲛ ⲉⲩⲧⲙⲁⲉⲓⲏⲩ ⲛⲛⲁϩⲣⲛ <pb xml:id="ⲓ︦ⲏ︦"/> ⲧⲥⲩⲛⲁⲅⲱⲅⲏ ⲧⲏⲣⲥ 
ⲛⲉⲓⲣⲉϥⲣ ⲛⲟⲃⲉ ⲇⲉ ϩⲱⲟⲩ ⲉⲩⲥⲱϣϥ ⲛⲉⲛⲉⲓⲟⲧⲉ ⲛⲧⲁⲩⲛⲕⲟⲧⲕ ⲉⲃⲟⲗϫⲉ ⲥⲉ
ⲙⲡϣⲁ ⲙⲙⲟⲟⲩ ⲁⲛ ⲁⲩⲱ ϯⲥⲟⲟⲩⲛ ϫⲉ ⲛⲓⲙ ⲛⲉ ⲛⲁⲧϣⲡ ϩⲙⲟⲧ ⲛⲃⲁⲃⲉ 
ⲣⲱⲙⲉ ⲉⲧⲙⲙⲁⲩ ϫⲓⲛ ⲛϣⲟⲣⲡ ϣⲁ ϩⲣⲁⲓ ⲉⲧⲉⲛⲟⲩ ϩⲟⲉⲓⲛⲉ ⲙⲉⲛ ϩⲛ ⲛⲛⲁϣⲧ 
ⲙⲙⲉ ⲉⲧⲙⲙⲁⲩ ⲉⲁⲩⲣ ϣⲙⲙⲟ ϫⲓⲛ ⲛϣⲟⲣⲡ ⲉⲛⲥⲩⲛⲁⲅⲱⲅⲏ ⲙⲡⲛⲟⲩⲧⲉ ⲉⲓⲧⲉ 
ϩⲟⲟⲩⲧ ⲉⲓⲧⲉ ⲥϩⲓⲙⲉ ϫⲉ ⲛⲉⲩϣⲟⲟⲡ ⲛⲙⲙⲁⲛ ⲛϭⲓ ⲛⲉⲛⲉⲓⲟⲧⲉ ϩⲟⲉⲓⲛⲉ ⲇⲉ ⲟⲛ 
ⲉⲁⲩⲃⲱⲕ ⲉⲃⲟⲗϩⲓⲧⲟⲟⲧⲛ ϩⲛ ⲧⲉⲩⲙⲛⲧⲛⲁϣⲧ ⲙⲁⲕϩ ϩⲙ ⲡⲓⲟⲩⲟⲉⲓϣ ⲧⲉⲛⲟⲩ 
ⲁⲩⲱ ⲉϣϫⲉ ⲟⲩⲛ ϩⲉⲛ ⲕⲟⲟⲩⲉ ⲟⲛ ϩⲣⲁⲓ ⲛϩⲏⲧⲛ ⲙⲡⲟⲩⲉⲓⲱ ⲉⲃⲟⲗ ⲙⲡⲉⲩϩⲏⲧ 
ⲉⲃⲟⲗϩⲛ ⲧⲕⲁⲕⲓⲁ ⲙⲡϩⲟϥ ⲡⲥⲁⲧⲁⲛⲁⲥ ϯⲣ ⲙⲛⲧⲣⲉ ⲛⲛⲉⲓⲉⲧⲙⲙⲁⲩ ⲙⲡⲉⲙⲧⲟ 
ⲉⲃⲟⲗ ⲙⲡϫⲟⲉⲓⲥ ϫⲉ ⲉϣⲱⲡⲉ ⲉⲩⲧⲙⲙⲉⲧⲁⲛⲟⲉⲓ ⲥⲉⲛⲁⲣ ϣⲙⲙⲟ ⲉⲛⲥⲩⲛⲁⲅⲱⲅⲏ 
ⲛⲛⲉⲛⲉⲓⲟⲧⲉ ⲕⲁⲧⲁ ⲑⲉ ⲛⲛⲁⲓ ⲧⲏⲣⲟⲩ ⲛⲧⲁ ⲡⲛⲟⲩⲧⲉ ⲛⲟϫⲟⲩ ⲉⲃⲟⲗ ϫⲓⲛ ⲛϣⲟⲣⲡ 
ϣⲁ ϩⲣⲁⲓ ⲉⲧⲉⲛⲟⲩ ⲉⲧⲃⲉ ⲛⲉⲩⲛⲟⲃⲉ ⲧⲏⲣⲟⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ. ⲡϫⲟⲉⲓⲥ 
 
ⲟⲩⲕⲣⲓⲧⲏⲥ ⲙⲙⲉ ⲡⲉ ⲉⲙⲉϥϫⲓ ϩⲟ ⲕⲁⲧⲁ ⲑⲉ ⲉⲧⲥⲏϩ ⲁⲩⲱ ⲕⲁⲧⲁ ⲛⲉⲅⲣⲁⲫⲏ 
ⲛϥⲛⲁϫⲓ ⲧⲁⲉⲓⲟ ⲁⲛ ⲛⲧⲛ ⲗⲁⲁⲩ ⲉⲧⲣⲉϥⲧⲁⲕⲟ ⲙⲡϩⲁⲡ ⲙⲡⲣⲙⲙⲁⲟ ⲙⲛ ⲡϩⲏⲕⲉ 
ⲏ ⲛϥⲣⲓⲕⲉ ⲉⲃⲟⲗ ⲙⲡϩⲁⲡ ⲙⲡⲁⲣⲭⲏⲅⲟⲥ ⲙⲛ ⲛⲉⲧϥⲁⲣⲭⲉⲓ ⲉϩⲣⲁⲓ ⲉϫⲱⲟⲩ 
ϩⲛ ⲟⲩⲙⲛⲧⲣⲉϥϫⲓ ⲛϭⲟⲛⲥ ⲏ ⲛⲧⲟϥ ϩⲛ ⲟⲩⲇⲓⲕⲁⲓⲟⲛ ⲁⲗⲗⲁ ⲕⲁⲧⲁ ⲑⲉ ⲉⲧⲉ 
<note note="sic exit">.</note>
<pb xml:id="ⲕ︦ⲍ︦"/> ⲡⲗⲏⲛ ⲉϣϫⲉ ⲛⲧⲁⲩⲃⲱⲕ ⲉⲃⲟⲗ ϩⲓⲧⲟⲟⲧⲛ ⲛϭⲓ ⲛⲁⲓ ⲉⲧⲙⲙⲁⲩ ϫⲉ 
ⲙⲡⲓⲕⲁⲁⲩ ⲉϣⲙϣⲉ ⲉⲡϫⲟⲉⲓⲥ ⲕⲁⲧⲁ ⲑⲉ ⲛⲧⲁⲩϫⲟⲟⲥ ϫⲉ ⲛⲧⲟϥ ⲡⲉⲧⲉ ⲙⲡϥ
ⲕⲁⲁⲛ ⲉϯ ⲛⲛⲉⲛⲉⲣⲏⲧ ⲉⲡⲛⲟⲩⲧⲉ ⲉⲓⲉ ⲟⲩⲛ ϭⲟⲙ ⲙⲙⲟⲟⲩ ⲧⲉⲛⲟⲩ ϩⲙ ⲡⲙⲁ 
ⲉⲧⲟⲩⲛϩⲏⲧϥ ⲉϫⲱⲕ ⲉⲃⲟⲗ ⲛⲛⲉⲩⲉⲣⲏⲧ ⲁⲩⲱ ⲙⲛ ⲛⲟⲃⲉ ⲉⲣⲟⲓ ϫⲉ ⲙⲡⲓϫⲟⲟⲩ 
ⲛⲥⲱⲟⲩ ⲟⲩⲧⲉ ⲙⲛ ⲕⲣⲓⲙⲁ ⲉϫⲛ ⲧⲥⲩⲛⲁⲅⲱⲅⲏ ⲧⲏⲣⲥ ⲉⲧⲟⲩⲁⲁⲃ ϫⲉ ⲙⲡⲓⲕⲁ 
ⲛⲓⲁⲧⲥⲱⲧⲙ ⲁⲩⲱ ⲛⲓⲁⲧⲥⲃⲱ ⲉⲧⲙⲙⲁⲩ ⲉⲉⲓ ⲉϩⲟⲩⲛ ⲉⲟⲩⲱϩ ⲛⲙⲙⲁⲛ ⲛⲕⲉⲥⲟⲡ 
ⲙⲛⲛⲥⲁ ⲧⲣⲉⲩⲃⲱⲕ ⲉⲃⲟⲗ ϩⲓⲧⲟⲟⲧⲛ ⲉⲩⲱⲡ ⲙⲡⲉⲧⲙⲉ ⲙⲙⲟⲟⲩ ⲉⲙⲁⲧⲉ ϫⲉ 
ϥⲙⲟⲥⲧⲉ ⲙⲙⲟⲟⲩ ⲛⲉ ⲡⲉϩⲟⲩⲟ ⲉⲃⲟⲗϫⲉ ⲙⲛ ⲁⲅⲁⲡⲏ ⲛϩⲏⲧⲟⲩ ⲉϩⲟⲩⲛ ⲉⲣⲟϥ 
 
ϫⲉ ⲁⲩϯ ⲛⲟⲩⲙⲟⲥⲧⲉ ⲛϣⲃⲉⲓⲱ ⲉⲡⲙⲁ ⲙⲡⲉϥⲙⲉ ⲕⲁⲧⲁ ⲑⲉ ⲉⲧⲥⲏϩ ϫⲉ ⲁⲩ
ⲧⲱⲱⲃⲉ ⲛⲁⲓ ⲛϩⲉⲛ ⲡⲉⲑⲟⲟⲩ ⲉⲡⲙⲁ ⲛϩⲉⲛ ⲡⲉⲧⲛⲁⲛⲟⲩⲟⲩ ⲁⲩⲱ ⲟⲩⲙⲟⲥⲧⲉ 
ⲉⲡⲙⲁ ⲙⲡⲁⲙⲉ. ⲉϣⲱⲡⲉ ⲙⲛⲛⲥⲁ ⲧⲣⲉⲩⲃⲱⲕ ⲉⲃⲟⲗϩⲛ ⲧⲥⲩⲛⲁⲅⲱⲅⲏ ⲙⲡϫⲟⲉⲓⲥ 
ⲛϭⲓ ⲛⲓⲁⲧⲥⲱⲧⲙ ⲉⲧⲙⲙⲁⲩ ⲉⲩϫⲱ ⲙⲙⲟⲥ ϩⲙ ⲡⲉⲩⲙⲟⲕⲙⲉⲕ ⲛϩⲏⲧ ⲉⲑⲟⲟⲩ 
ϫⲉ ⲙⲡⲟⲩⲕⲁⲁⲛ ⲉⲧⲣⲉⲩⲉⲓⲣⲉ ⲙⲡⲟⲩⲱϣ ⲙⲡⲛⲟⲩⲧⲉ ϩⲙ ⲡⲓⲙⲁ ⲁⲩⲱ ⲙⲛⲛⲥⲁ 
ⲧⲣⲉⲩⲃⲱⲕ ⲉⲃⲟⲗ ⲉⲡⲙⲁ ⲉⲧⲟⲩⲙⲉⲉⲩⲉ ⲉⲣ ⲡⲟⲩⲱϣ ⲙⲡⲛⲟⲩⲧⲉ ⲛϩⲏⲧϥ ⲁⲩⲱ 
ⲛⲥⲉⲉⲓⲣⲉ ϩⲱⲱϥ ϩⲙ ⲡⲙⲁ ⲉⲧⲙⲙⲁⲩ ⲛⲛⲉⲩⲟⲩⲱϣ ⲛϩⲏⲧ ⲉⲑⲟⲟⲩ ⲟⲩⲟⲉⲓ ⲛⲁⲩ 
ⲉⲃⲟⲗϩⲓⲧⲙ ⲡϫⲟⲉⲓⲥ ⲓ︦ⲥ︦ ⲉϥϯ ϩⲁⲛ ⲉⲣⲟⲟⲩ ϩⲛ ⲟⲩϩⲁⲡ ⲙⲙⲉ ϫⲉ ⲛⲓⲙ ⲡⲉ 
ⲛⲧⲁϥⲕⲱⲗⲩⲉ <pb xml:id="ⲕ︦ⲏ︦"/> ⲙⲙⲱⲧⲛ ⲉⲧⲙⲧⲣⲉⲧⲛϯ ⲛⲛⲉⲧⲛⲉⲣⲏⲧ ⲙⲡⲛⲟⲩⲧⲉ ⲙⲏ 
ϣⲟⲟⲡ ⲟⲛ ϩⲁⲧⲛ ⲧⲏⲩⲧⲛ ⲛϭⲓ ⲛⲁⲓ ⲛⲧⲁⲧⲉⲧⲛϫⲟⲟⲥ ⲉⲧⲃⲏⲏⲧϥ ϫⲉ ⲉϥⲉⲡⲓ
ⲃⲟⲟⲗⲉⲩⲉ ⲉⲣⲟⲛ ⲉⲧⲙⲧⲣⲉϥⲕⲁⲁⲛ ⲉⲧⲣⲉⲛϫⲱⲕ ⲉⲃⲟⲗ ⲛⲛⲉⲛⲉⲣⲏⲧ. ⲙⲏ ϣⲁⲣⲉ 
ⲡⲛⲟⲩⲧⲉ ϣⲱⲡⲉ ⲙⲛ ⲡⲟⲛⲏⲣⲟⲥ ⲛⲣⲱⲙⲉ ⲉⲛⲉϩ ⲏ ⲟⲩⲛ ϭⲟⲙ ⲉⲛⲉϩ ⲛⲟⲩⲣⲱⲙⲉ 
ⲛⲟⲩⲱⲧ ⲙⲡⲟⲛⲏⲣⲟⲥ ⲉⲙⲡϫⲟⲉⲓⲥ ϣⲟⲟⲡ ⲛⲙⲙⲁϥ ⲁⲛ ⲉϫⲓ ⲟⲩⲛⲟϭ ⲙⲙⲏⲏϣⲉ 
ⲛϭⲟⲛⲥ ⲉⲣⲉ ⲡϫⲟⲉⲓⲥ ϣⲟⲟⲡ ⲛⲙⲙⲁⲩ ϩⲛ ⲛⲉⲩϩⲃⲏⲩⲉ ⲛⲇⲓⲕⲁⲓⲟⲥⲩⲛⲏ ϫⲓⲛ 
ⲛⲉⲩϩⲗⲗⲟ ϣⲁ ⲛⲉⲩϣⲏⲣⲉ ϣⲏⲙ ⲉⲩϫⲱ ⲇⲉ ⲙⲡⲁⲓ ⲛⲛⲁϩⲣⲛ ⲛⲁⲓ ⲛⲧⲉⲓⲙⲓⲛⲉ 
 
ⲛⲧⲁⲩϫⲟⲟⲥ ϩⲛ ⲧⲉⲩⲧⲁⲡⲣⲟ ⲧⲏⲣⲥ ϫⲉ ⲉⲛⲛⲁⲃⲱⲕ ⲏ ⲛⲧⲁⲛⲃⲱⲕ ϩⲙ ⲡⲙⲁ ⲛⲧⲁⲛ
ⲉⲓ ⲉⲃⲟⲗ ⲛϩⲏⲧϥ ⲉⲧⲃⲉ ⲡⲁⲓ ⲉⲧⲙⲙⲁⲩ ϫⲉ ⲉⲁϥϫⲓⲧⲛ ⲛϭⲟⲛⲥ ⲉⲙⲁⲧⲉ ⲉϥ
ⲛⲟⲩϫⲉ ⲉϩⲣⲁⲓ ⲉϫⲱⲛ ⲛϩⲉⲛ ϩⲃⲏⲩⲉ ⲡⲁⲣⲁ ⲧⲉⲛϭⲟⲙ. ⲉϣϫⲉ ⲁⲛⲟⲕ ⲡⲉⲧⲛⲁϫⲓ 
ⲧⲏⲩⲧⲛ ⲛϭⲟⲛⲥ ⲉⲛⲧⲉⲧⲛ ϩⲉⲛ ⲇⲓⲕⲁⲓⲟⲥ ⲉⲓⲉ ⲛⲉⲙⲛ ϭⲟⲙ ⲡⲉ ⲛⲧⲥⲩⲛⲁⲅⲱⲅⲏ 
ⲧⲏⲣⲥ ⲉⲧⲟⲩⲁⲁⲃ ⲉϩⲉⲛ ⲁⲅⲁⲑⲟⲥ ⲛⲉ ⲉⲣⲉ ⲡϫⲟⲉⲓⲥ ϣⲟⲟⲡ ⲛⲙⲙⲁⲩ ⲉⲁⲁⲧ 
ⲛϣⲙⲙⲟ ⲉⲣⲟⲟⲩ ϫⲉ ⲁⲓϫⲓ ⲧⲏⲩⲧⲛ ⲛϭⲟⲛⲥ ⲁⲩⲱ ⲁⲓⲣ ⲧⲏⲩⲧⲛ ⲛϣⲙⲙⲟ ⲉⲣⲟⲟⲩ 
ⲁⲗⲗⲁ ⲛⲧⲉⲧⲛ ϩⲉⲛ ⲣⲱⲙⲉ ⲛⲕⲣⲟϥ ⲉϣϫⲉ ⲧⲉⲧⲛϫⲱ ⲙⲙⲟⲥ ⲛⲧⲱⲧⲛ ⲛⲛⲁϣⲧ 
ⲉⲓⲙⲉ ⲛⲧⲁⲩⲃⲱⲕ [..] ⲉⲧⲛⲁⲃⲱⲕ ⲉⲃⲟⲗ ϩⲓⲧⲟⲟⲧⲛ ϫⲉ ⲧⲥⲩⲛⲁⲅⲱⲅⲏ ⲧⲏⲣⲥ ⲟⲩ
ⲟⲛ ⲛⲓⲙ ⲉⲧⲟ ⲛⲟⲩϩⲏⲧ ⲛⲟⲩⲱⲧ ϩⲙ ⲧⲉⲥⲃⲱ ⲛⲛⲉⲅⲣⲁⲫⲏ ⲥⲉⲡⲓⲑⲉ ⲙⲡⲁⲓ 
ⲉⲧⲙⲙⲁⲩ ⲛⲧⲁⲧⲉⲧⲙⲉⲥⲧⲱϥ <note note="sic exit">.</note>
 
ⲭ︦ⲭ︦ⲱ︦ⲓ︦ⲓ︦ⲓ︦ 

<pb xml:id="ⲧ︦ⲛ︦ⲅ︦"/> ϣⲉⲉⲣⲉ ϩⲓ ⲥⲱⲛⲉ ⲛⲧⲁⲛⲣ ⲟⲩⲏⲣ ⲛⲣⲟⲙⲡⲉ ϩⲁϩⲧⲛ ⲛⲉⲕⲕⲁⲧⲁ ⲥⲁⲣⲝ.
ⲉⲓⲥ ⲡⲉⲛⲁϩⲉ ⲧⲏⲣϥ ⲛⲟⲩⲏϩ ⲙⲛ ⲛⲉⲛⲉⲣⲏⲩ. ⲉϣϫⲉ ⲉϣϣⲉ ⲉⲣ ϩⲏⲃⲉ ⲛⲛⲉⲧϣⲓⲃⲉ 
ϩⲛ ⲧⲉⲩϩⲩⲡⲟⲙⲟⲛⲏ ⲕⲁⲧⲁ ⲕⲁⲓⲣⲟⲥ ϩⲣⲁⲓ ⲛϩⲏⲧⲛ ⲉⲓⲥ ⲛⲓⲙ ⲡⲉⲧⲛⲁϣⲥⲟⲗⲥⲗ 
ⲡⲉⲧⲙⲉⲉⲩⲉ ⲉⲃⲟⲗ ⲉⲛⲉⲛⲧⲁⲩϣⲡ ⲛⲉⲓϩⲓⲥⲉ ⲧⲏⲣⲟⲩ ⲛⲙⲙⲁⲩ ϫⲓⲛ ⲉⲩϩⲛ ⲣⲟⲙⲡⲉ 
ⲥⲛⲧⲉ ⲙⲁⲗⲓⲥⲧⲁ ⲛⲧⲁⲓⲣ ⲑⲉ ⲙⲡⲉⲛⲧⲁϥⲧⲁⲩⲥⲟⲩ ⲛⲧⲟⲟⲧⲟⲩ ⲛⲛⲇⲁⲛⲓⲥⲧⲏⲥ ⲛⲑⲉ 
ⲛⲛⲁⲓ ⲛⲧⲁ ⲧⲉⲩⲙⲁⲁⲩ ⲟϭⲧⲥ ⲉⲧⲃⲉ ⲡⲉⲧϫⲣⲟⲟⲩ ⲉⲧⲉ ⲙⲡⲉⲛϯ ϩⲏⲩ ⲉⲣⲟⲟⲩ ⲁⲩⲱ 
ⲛϯⲥⲟⲟⲩⲛ ⲁⲛ ϫⲉ ⲉⲣⲉ ⲛⲉⲩⲕⲉⲥⲉⲉⲡⲉ ⲛⲁⲣ ⲟⲩ ⲙⲛ ⲛⲕⲟⲟⲩⲉ ⲟⲛ ⲛⲧⲉⲓϩⲉ ⲙⲟⲛⲟⲛ 
ⲡⲙⲁⲉⲓⲛ ⲡⲉ ⲡⲁⲓ ⲙⲡϩⲏⲧ ⲉⲧⲥⲟⲟϥ ⲛⲁⲕⲁⲑⲁⲣⲧⲟⲥ ⲙⲡⲣⲱⲙⲉ ⲉϥⲛⲁⲩ ⲉⲩ
ⲙⲉⲗⲟⲥ ⲛⲧⲉ ⲛⲉϥⲥⲱⲙⲁ ⲛϥⲣ ⲁⲧϣⲁ ϩⲛ ⲛⲉϥⲙⲉⲉⲩⲉ. ⲉⲛⲉ ⲙⲡⲓⲧⲁⲙⲟⲧⲛ ⲟⲛ 
 
ⲱ ⲛⲓⲙⲓⲛⲉ ⲛⲥⲟⲛ <pb xml:id="ⲧ︦ⲛ︦ⲇ︦"/> ⲁⲩⲱ ⲛⲥⲱⲛⲉ ϫⲉ ⲧⲉⲧⲛⲁⲙⲟⲩ ⲉⲧⲃⲉ ⲡⲓⲃⲁⲗ ⲙ
ⲡⲟⲛⲏⲣⲟⲥ ⲛⲉ ⲟⲩⲟⲓ ⲛⲏⲧⲛ ⲁⲛ ⲡⲉ. ⲙⲡⲣⲕⲁ ϩⲧⲏⲧⲛ ⲉⲡⲓϣⲁϫⲉ ⲕⲱ ⲉⲃⲟⲗ ϩⲓ ⲕⲱ 
ⲉⲃⲟⲗ ⲕⲱ ⲉⲃⲟⲗ ⲁⲛ ⲡⲉ. ϩⲣⲟϣ ⲛϩⲏⲧ ⲁⲩⲱ ⲁⲛⲉⲭⲉ ϣⲁⲛⲧⲉⲧⲙⲧⲣⲉ ⲛⲉⲧϯ 
ϭⲱⲛⲧ ⲙⲡⲛⲟⲩⲧⲉ ϩⲣⲁⲓ ⲛϩⲏⲧⲛ ϩⲛ ⲛⲓϩⲃⲏⲟⲩⲉ ⲉⲧⲙⲙⲁⲩ ϭⲛ ϣⲁϫⲉ ⲉϫⲱ 
ⲙⲡⲛⲁⲩ ⲛⲧⲉⲩⲁⲛⲁⲅⲕⲏ. ⲙⲏ ⲉⲧⲉⲧⲛⲟⲩⲉϣ ⲧⲣⲁϫⲟⲟⲥ ⲛⲏⲧⲛ ϫⲉ ⲛⲉⲧⲛⲛⲟⲃⲉ 
ⲕⲏ ⲛⲏⲧⲛ ⲉⲃⲟⲗ. 

ⲥⲓⲛⲟⲩⲑⲓⲟⲩ ⲉⲡⲓⲥⲧⲟⲗⲏ

ⲱ ⲑⲉⲗⲡⲓⲥ ⲛⲛⲉⲧⲛϩⲃⲏⲩⲉ ⲉⲧⲣ ϩⲟⲩⲟ ⲥⲏϣ ⲁⲩⲱ ⲉⲧⲥⲧⲏⲩ ⲉⲃⲟⲗ ⲁⲩⲱ
ⲛⲃⲟⲧⲉ ⲉⲡⲉⲛⲧⲁϥⲧⲉϩⲙ ⲧⲏⲩⲧⲛ ⲉϩⲟⲩⲛ ⲉⲛⲉϥⲧⲟⲡⲟⲥ ⲛⲧⲱⲧⲛ ⲛⲉⲧⲥⲱϣϥ ⲛⲛⲉϥ
ⲧⲱϣ ⲙⲙⲉ ϩⲓ ⲇⲓⲕⲁⲓⲟⲛ ⲛⲁⲧⲥⲟⲟⲩⲛ ⲛⲧⲇⲓⲕⲁⲓⲟⲥⲩⲛⲏ ⲙⲡⲛⲟⲩⲧⲉ ⲙⲡⲟⲛⲏ
ⲣⲟⲥ ⲛⲣⲱⲙⲉ ⲛⲣⲉϥⲡⲱⲣϫ ⲙⲡⲥⲱⲙⲁ ⲉⲛⲉϥⲉⲣⲏⲩ ⲙⲡⲉⲧⲛϣⲱⲡⲉ ⲉⲧⲉⲧⲛⲛϩⲟⲧ 
 
ⲉⲡⲥⲁⲣⲕⲓⲕⲟⲛ ϫⲉ ⲉⲩⲛⲁⲛϩⲉⲧ ⲧⲏⲩⲧⲛ ⲉⲡⲛ︦ⲓ︦ⲕⲟⲛ ⲉϣϫⲉ ⲧⲁⲅⲁⲡⲏ <note note="sic exit">.</note> 
<pb xml:id="ⲧ︦ⲛ︦ⲑ︦"/> ⲣⲱⲧⲏ ⲉⲧⲁⲕⲉ ⲧⲏⲩⲧⲛ ⲛⲁⲕⲁⲑⲁⲣⲧⲟⲥ ⲛⲣⲱⲙⲉ ⲁⲩⲱ ⲛⲥϩⲓⲙⲉ 
ⲛⲗⲟⲓⲙⲟⲥ. ⲡⲁⲗⲓⲛ ⲟⲛ ⲧⲉⲧⲛϫⲱⲗϫ ⲉⲃⲟⲗϩⲓⲧⲛ ⲛⲉⲧⲛⲉⲣⲏⲩ ⲛⲑⲉ ⲛϩⲉⲛ ⲡⲁϣ 
ⲡⲁⲗⲓⲛ ⲟⲛ ⲧⲉⲧⲛⲣ ϩⲓⲉⲓⲧ ⲉⲛⲉⲧⲛⲉⲣⲏⲩ ⲛⲑⲉ ⲛϣⲟⲣⲡ ⲉⲓⲉ ⲙⲡⲉⲧⲛⲥⲉⲓ ⲛⲧⲉ ⲡⲥⲁ
ⲧⲁⲛⲁⲥ ϩⲱⲙ ⲉϫⲱⲧⲛ ϩⲣⲁⲓ ⲛϩⲏⲧⲟⲩ ⲉⲓⲉ ⲙⲡⲉⲧⲛⲥⲓ ⲛϭⲗⲟⲙⲗⲙ ϩⲛ ⲛⲉϥ
ϣⲛⲏⲩ. ⲡⲁⲗⲓⲛ ⲟⲛ ⲛⲧⲉⲧⲛϫⲱ ⲛⲛⲉⲓⲙⲛⲧⲁⲥⲉⲃⲏⲥ ⲇⲉ ⲛⲥⲛⲏⲩ ⲛⲉⲧⲙⲟⲥⲧⲉ ⲛⲛⲉⲩ
ⲉⲣⲏⲩ ⲡⲉⲧⲟⲩⲛⲁⲛⲁⲩ ⲉⲣⲟϥ ⲉⲩⲉϫⲟⲟϥ ⲁⲩⲱ ϫⲉ ⲉⲩϣⲁⲛϫⲛⲟⲩⲕ ⲏ ϫⲛⲟⲩⲧⲛ 
ⲙⲡⲣⲟⲩⲱⲛϩ ⲉⲩⲉⲓⲛⲉ ⲅⲁⲣ ⲉⲃⲟⲗ ϩⲁⲣⲱⲧⲛ ⲉⲧⲉⲧⲛϯ ϭⲟⲙ ⲛⲛⲉⲧⲛⲉⲣⲏⲩ 
ⲉⲡⲉⲧⲛⲧⲁⲕⲟ ⲁⲩⲱ ⲉⲧⲉⲧⲛⲃⲱⲕ ⲉϩⲣⲁⲓ ⲉϫⲱⲧⲛ ⲛⲙⲙⲁⲩ ⲛⲧⲟⲣⲅⲏ ⲙⲡⲉⲧⲟⲩⲏϩ 
ϩⲛ ⲙⲡⲏⲩⲉ. ⲉϣⲱⲡⲉ ⲉⲧⲉⲧⲛⲟ ⲁⲛ ⲛⲑⲉ ⲛϩⲉⲛ ⲃⲟⲧⲉ ϩⲙ ⲡⲁϩⲏⲧ ⲛⲧⲱⲧⲛ ⲁⲩⲱ 
ϩⲉⲛ ϫⲁϫⲉ ⲛⲛⲁϩⲣⲁⲓ ϩⲣⲁⲓ ϩⲛ ⲛⲥⲩⲛⲁ<pb xml:id="ⲧ︦ⲝ︦"/>ⲅⲱⲅⲏ ⲉⲓⲉ ⲙⲁⲣⲓϣⲱⲡⲉ ⲛⲃⲟⲧⲉ 
ⲁⲩⲱ ⲛϫⲁϫⲉ ⲉⲡⲉϯⲣ ϩⲟⲧⲉ ϩⲏⲧϥ ⲡⲉⲭ︦ⲥ︦ ϫⲉ ⲛⲛⲉϥⲉⲓⲛⲉ ⲛⲟⲩϩⲓⲥⲉ ϩⲙ 
ⲡϭⲱⲛⲧ ⲛⲧⲉϥⲟⲣⲅⲏ ⲉϫⲛ ⲛⲉϥⲧⲟⲡⲟⲥ ⲉⲧⲃⲉ ⲛⲓϩⲃⲏⲩⲉ ⲙⲡⲟⲛⲏⲣⲟⲛ ⲛⲛⲉⲧⲉⲓⲣⲉ 
ⲙⲙⲟⲟⲩ ϩ [....] ⲛϩⲏⲧⲛ. ⲉϣⲱⲡⲉ ⲛϯⲥⲁϩⲟⲩ ⲙⲙⲱⲧⲛ ⲁⲛ ϩⲙ ⲡⲁϩⲏⲧ ϩⲛ 
 
ⲧⲉⲧⲛϭⲓ ⲛⲁⲡⲁⲛⲧⲁ ⲉⲣⲟⲓ ⲉⲓⲡⲁⲣⲁⲅⲉ ϩⲛ ⲛⲉⲓⲧⲟⲡⲟⲥ ⲏ ⲉⲓϩⲙⲟⲟⲥ ⲉⲓϣⲁϫⲉ 
ⲛⲙⲙⲁⲓ ⲙⲁⲩⲁⲁⲧ ϫⲉ ⲱ ⲛϫⲁϫⲉ ⲙⲡⲧⲃⲃⲟ ⲛϫⲁϫⲉ ⲛⲧⲙⲉ ⲛⲉⲛⲧⲁⲓⲙⲉⲥⲧⲉ 
ⲡⲉⲩⲥⲙⲟⲧ ⲧⲏⲣϥ ⲛⲉⲧⲉⲣⲉ ⲡⲉⲩⲉⲓⲛⲉ ⲥⲏϣ ⲧⲏⲣϥ ⲛⲛⲁϩⲣⲁⲓ ⲛⲉⲧⲉⲣⲉ ⲡϩⲣⲃ 
ⲙⲡⲥⲁⲧⲁⲛⲁⲥ ϭⲟⲟⲗⲉ ⲙⲙⲟⲟⲩ ⲁⲩⲱ ⲛⲉⲧⲉⲣⲉ ⲡⲉϥⲛⲉϩ ⲧⲟϩⲥ ⲙⲙⲟⲟⲩ ⲏ ⲟⲩ
ⲟⲛϩ ⲉⲃⲟⲗ ϩⲓⲱⲟⲩ ⲉⲓⲉ ⲛⲉϯϣⲗⲏⲗ ⲉⲧⲃⲏⲏⲧⲟⲩ ⲉⲧⲙⲧⲣⲉⲩⲉⲓ ⲉϫⲛ ⲛⲓⲧⲟⲡⲟⲥ 
ⲁⲩⲱ ϥⲟⲧⲛ ⲉⲃⲟⲗ ⲉⲧⲃⲉ ⲛⲉⲧⲛⲙⲛⲧⲁⲥⲉⲃⲏⲥ ⲉⲩⲉϣⲱⲡⲉ ⲛⲛⲉⲩⲛⲟⲃⲉ ϫⲉ ϯⲧⲏⲧ 
<note note="sic exit">.</note> 
 
ⲭ︦ⲭ︦ⲓ︦ⲭ︦ 

 <pb xml:id="ⲓ︦ⲅ︦"/> ⲛⲁⲩ ϩⲛ ⲟⲩϩⲩⲡ [...] ⲓⲁ ⲉⲧⲙⲧⲣⲉⲩⲡⲓⲥⲧⲉⲩⲉ ⲉⲛⲁⲓ ϫⲓⲛ ⲡⲉⲓⲛⲁⲩ. ⲏ 
ⲉⲥⲛⲁⲟⲩⲱϩ ⲛⲁϣ ⲛϩⲉ ϩⲙ ⲡⲏⲓ ⲉⲁⲓⲧⲁⲙⲓⲟ ⲛⲁⲓ ⲙⲁⲩⲁⲁⲧ ⲛⲟⲩⲙⲛⲧⲁⲧϣⲏⲣⲉ 
ⲁⲩⲱ ⲁϣ ⲧⲉ ⲑⲉ ⲉϯⲛⲁϩⲙⲟⲟⲥ ⲉⲧⲉⲧⲣⲁⲡⲉⲍⲁ ⲙⲙⲟⲥ ⲉⲥϭⲟⲣϭ ⲉⲃⲟⲗ ϩⲛ ⲟⲩ
ⲡⲣⲟⲫⲁⲥⲓⲥ ⲛⲧⲉⲓⲙⲓⲛⲉ. ⲁⲩⲱ ⲡⲏ ⲙⲉⲛ ϣⲁϥⲉⲓⲙⲉ ⲛϩⲉⲛ ⲣⲙⲉⲓⲏ ⲉⲛⲁϣⲱⲟⲩ 
ⲉϥϯ ⲉⲃⲟⲗ ⲙⲡⲙⲉⲣⲓⲧ ⲛⲛⲉⲩϣⲏⲣⲉ ⲛⲧⲟⲕ ⲇⲉ ϩⲱⲱⲕ ⲙⲉⲕⲟⲩⲱⲱⲙⲉ ϩⲏⲧϥ 
ⲙⲡϩⲓⲥⲉ ⲟⲩⲧⲉ ⲙⲉⲕϫⲓ ⲙⲡⲙⲉⲉⲩⲉ ⲛⲧⲉⲫⲩⲥⲓⲥ ⲁⲗⲗⲁ ⲁ ϩⲉⲃⲱⲱⲛ ⲙⲉⲛ ϥⲁ
ⲙⲁϩⲧⲉ ⲙⲡⲉⲃⲓⲏⲛ ⲛⲥⲁ ⲥⲁ ⲛⲓⲙ. ⲛⲧⲟⲕ ⲇⲉ ⲕⲛⲉϫ ϩⲟⲟⲩ ⲛⲥⲁ ϩⲟⲟⲩ ⲁⲩⲱ 
ⲕϣⲁϫⲉ ϩⲛ ⲟⲩⲁⲡⲁⲧⲏ ⲉⲁⲕⲧⲣⲉ ⲡϩⲓⲥⲉ ⲁϣⲁⲓ ⲉϫⲱϥ ⲛϩⲟⲩⲟ ⲁⲩⲱ ⲛⲧⲟϥ 
ⲛϩⲟⲩⲟ ϥⲥⲟⲟⲩⲧⲛ ⲉϩⲟⲩⲛ ⲉⲣⲟⲕ ⲛⲛⲉϥⲥⲡⲗⲁⲅⲭⲛⲟⲛ ⲉⲧⲣⲉⲩϣⲱⲡⲉ ⲛⲁⲥⲟⲩ 
ⲛϩⲉⲛ ⲧⲣⲟⲫⲏ. ⲛⲧⲟⲕ ⲇⲉ ϩⲱⲱⲕ ⲟⲩ ⲙⲟⲛⲟⲛ ϫⲉ ⲙⲉⲥⲥⲧⲱⲧ ⲛϭⲓ ⲧⲉⲕϭⲓϫ ⲉⲥϫⲓ 
ⲛϩⲉⲛ ⲁⲥⲟⲩ ⲉⲃⲟⲗϩⲛ ϩⲉⲛ ⲥⲩⲙⲫⲟⲣⲁ ⲛⲧⲉⲓⲙⲓⲛⲉ ⲁⲗⲗⲁ ⲁⲕϯⲧⲱⲛ ⲟⲛ ⲉⲧⲃⲉ 
 
ⲟⲩϩⲟⲩⲟ ⲁⲩⲱ ⲕⲙⲓϣⲉ ϫⲉⲕⲁⲥ ⲉⲁⲕϫⲓ ϩⲁϩ ⲛⲅϯ ⲛⲟⲩⲕⲟⲩⲓ ⲉⲕⲑⲣϣⲟ ⲙⲡ
ϩⲓⲥⲉ ⲉϫⲙ ⲡⲉⲃⲓⲏⲛ ⲛⲥⲁ ⲥⲁ ⲛⲓⲙ ⲙⲉⲕϣⲛ ϩⲧⲏⲕ ⲅⲁⲣ ϩⲁ ⲛⲣⲙⲉⲓⲏ ⲙⲉⲣⲉ 
ⲁϣ ⲁϩⲟⲙ ϯ ϭⲛⲟⲛ ⲙⲡⲉⲕϩⲏⲧ ⲁⲗⲗⲁ ⲕϫⲁϫⲱ ⲁⲩⲱ ⲕⲛⲁϣⲧ ⲉⲙⲁⲧⲉ ⲉⲙⲛ 
ⲙⲛⲧⲣⲁϣ ⲛⲥⲁ ⲗⲁⲁⲩ ⲛⲥⲁ ⲕⲛⲁⲩ ⲉⲕⲁ ⲛⲓⲙ ⲛⲧⲁⲕ ⲉⲟⲩⲛⲟⲩⲃ ⲡⲉ. ⲟⲩⲛⲟⲩⲃ 
ⲡⲉⲧⲕⲟⲛϣ ⲛⲥⲱϥ ⲡⲁⲓ ⲟⲩⲣⲁⲥⲟⲩ ⲛⲁⲕ ⲡⲉ ⲉⲕⲛⲕⲟⲧⲕ ⲁⲩⲱ ⲡⲉⲕ<pb xml:id="ⲓ︦ⲇ︦"/>ⲙⲟⲕ
ⲙⲉⲕ ⲡⲉ ⲉⲕⲣⲏⲥ ⲛⲑⲉ ⲅⲁⲣ ⲛⲛⲉⲧϣⲉⲉⲓ ϩⲛ ⲟⲩⲗⲓⲃⲉ ⲉⲩⲉⲓⲱⲣϩ ⲁⲛ ⲛⲛⲉϩⲃⲏⲩⲉ 
ⲛⲑⲉ ⲉⲧⲟⲩⲕⲏ ϩⲣⲁⲓ ⲙⲙⲟⲥ ⲁⲗⲗⲁ ⲛⲉⲧϣⲟⲟⲡ ⲉⲃⲟⲗϩⲙ ⲡⲡⲁⲑⲟⲥ ⲛⲉⲧⲟⲩⲟⲛϣ 
ⲛⲥⲱⲟⲩ ⲧⲁⲓ ϩⲱⲱⲥ ⲧⲉ ⲑⲉ ⲛⲧⲉⲕⲯⲩⲭⲏ ⲉⲩⲁⲙⲁϩⲧⲉ ⲙⲙⲟⲥ ϩⲛ ⲟⲩⲙⲛⲧⲙⲁⲓ 
ⲭⲣⲏⲙⲁ ⲛⲕⲁ ⲛⲓⲙ ⲉⲧⲥⲛⲁⲩ ⲉⲣⲟⲟⲩ ⲟⲩⲛⲟⲩⲃ ⲡⲉ ⲛⲛⲁϩⲣⲁⲥ ⲁⲩⲱ ⲛⲧⲟⲟⲩ 
ⲧⲏⲣⲟⲩ ⲟⲩϩⲁⲧ ⲡⲉⲧⲥⲑⲉⲱⲣⲉⲓ ⲙⲙⲟϥ. ϯⲙⲉⲉⲩⲉ ⲁⲛⲟⲕ ϫⲉ ⲡⲛⲟⲩⲃ ϩⲟⲗϭ 
ⲛⲛⲁϩⲣⲁⲕ ⲉⲧⲣⲉⲕⲛⲁⲩ ⲉⲣⲟϥ ⲉϩⲟⲩⲉ ⲡⲣⲏ ⲁⲩⲱ ⲕϣⲗⲏⲗ ⲉⲧⲣⲉ ⲛⲕⲁ ⲛⲓⲙ 
ⲡⲱⲱⲛⲉ ⲛⲥⲉϣⲱⲡⲉ ⲛⲁⲕ ⲛⲛⲟⲩⲃ ⲕⲁⲓⲧⲟⲓ ⲅⲉ ⲙⲉⲕⲗⲟ ⲉⲕⲙⲉⲉⲩⲉ ⲉⲕⲟⲧⲥ ⲛⲓⲙ 
ⲉⲧⲣⲉⲕⲣ ⲡⲁⲓ ⲕⲁⲧⲁ ⲑⲉ ⲉⲧⲉ ⲟⲩⲛ ϭⲟⲙ ⲙⲙⲟⲕⲉ ⲙⲙⲟⲥ ⲁϣ ⲅⲁⲣ ⲛϩⲱⲃ 
ⲉϥⲙⲉϩ ⲛⲕⲟⲧⲥ ⲡⲉⲧⲉ ⲙⲉⲕⲕⲓⲙ ⲉⲣⲟϥ ⲉⲧⲃⲉ ⲡⲛⲟⲩ [..] ⲡⲉⲥⲟⲩⲟ ϣⲁϥⲣ ⲛⲟⲩⲃ 
 
ⲛⲁⲕ ⲡⲏⲣ [..] ϣⲁϥⲱⲛⲧ ⲁⲩⲱ ⲛϥⲡⲏⲥⲥⲉ ⲉⲩⲛⲟⲩⲃ ⲛⲥⲟⲣⲧ ϣⲁⲩϣⲱⲡⲉ ⲛⲁⲕ 
ⲉⲩⲛⲟⲩⲃ ⲙⲛⲧⲉϣⲱⲧ ⲛⲓⲙ ⲙⲟⲕⲙⲉⲕ ⲛⲓⲙ ⲥⲉⲉⲓⲛⲉ ⲛⲁⲕ ⲉϩⲟⲩⲛ ⲛⲟⲩⲛⲟⲩⲃ 
ϥϫⲡⲟ ⲙⲙⲟϥ ⲙⲁⲩⲁⲁϥ ⲉϥⲕⲱⲃ ⲙⲙⲟϥ ⲛϩⲁϩ ⲛⲕⲱⲃ ϩⲛ ϩⲉⲛ ⲙⲏⲥⲉ 
ⲁⲩⲱ ⲛⲉⲙⲛⲧϥⲥⲉⲓ ⲙⲙⲁⲩ ⲁⲩⲱ ⲙⲉⲩϩⲉ ⲉϩⲁⲏ ⲉⲛⲉϩ ⲛⲧⲉⲓⲉⲡⲓⲑⲩⲙⲓⲁ ⲉⲑⲟⲟⲩ 
ⲛϣⲏⲣⲉ ⲙⲉⲛ ⲅⲁⲣ ϣⲏⲙ ⲉⲧⲟ ⲛⲣⲉϥⲉⲡⲓⲑⲩⲙⲉⲓ ϣⲁⲕⲕⲁ ⲡⲙⲁ ⲛⲁⲩ ⲛϩⲁϩ 
ⲛⲥⲟⲡ ⲉⲧⲣⲉⲩⲥⲓⲟⲟⲩ ϩⲛ ⲟⲩⲙⲛⲧⲁⲧϯⲥⲟ ⲛⲛⲉⲧⲟⲩⲉⲡⲓⲑⲩⲙⲉⲓ ⲉⲣⲟⲟⲩ <note note="sic exit">.</note> 
 
ⲭ︦ⲭ︦ⲭ︦ 

<pb xml:id="ⲁ︦"/>ⲥⲓⲛⲟⲩⲑⲓⲟⲩ ⲟⲩⲭⲁⲣⲓⲥ ⲑ︦ 

ⲉⲡⲉⲓⲇⲏ ⲛⲉⲓϣⲁϫⲉ ⲁⲩⲱ ⲛⲉⲓⲧⲱϣ ϩⲙ ⲡⲁϩⲏⲧ ⲁⲩⲱ ϯϥⲓ ⲣⲟⲟⲩϣ ⲉⲥⲙⲛ
ⲧⲟⲩ ϩⲁ ⲑⲏ ⲙⲡⲁϯⲁⲡⲟⲇⲏⲙⲉⲓ ⲉⲙⲥⲁϩⲟⲩ ⲇⲉ ⲉϩⲉⲛ ⲡⲓⲛⲁⲕⲓⲥ ⲛⲧⲉⲣⲉⲛⲉⲓ 
ⲉⲛⲧⲟⲡⲟⲥ ⲁⲩⲱ ⲁⲛⲡⲟⲛⲟⲩ ⲉⲛⲉⲓⲭⲁⲣⲧⲏⲥ ϩⲣⲁⲓ ϩⲛ ⲛⲉⲓϩⲟⲟⲩ ⲧⲏⲣⲟⲩ ⲛⲙ
ⲕⲁϩ ⲛϩⲏⲧ ϩⲁ ⲑⲏ ⲛⲧⲉⲥⲥⲁⲣⲁⲕⲟⲥⲧⲏ ⲙⲡⲉ ⲛⲉⲓⲛⲟϭ ⲛϣⲧⲟⲣⲧⲣ ⲙⲛ ⲡⲁϣⲁⲓ 
ⲛⲛⲉⲓⲗⲩⲡⲏ ⲧⲏⲣⲟⲩ ϩⲛ ϩⲉⲛ ⲣⲙⲉⲓⲟⲟⲩⲉ ⲉⲛⲧⲁⲩϣⲱⲡⲉ ⲙⲡⲉⲓⲧⲁⲗⲁⲓⲡⲱⲣⲟⲥ 
ⲛⲣⲱⲙⲉ ⲉⲃⲟⲗϩⲓⲧⲛ ⲛϩⲉⲗⲗⲏⲛ ⲙⲛ ⲛⲣⲉϥϫⲓ ⲛϭⲟⲛⲥ ⲙⲛ ⲡⲉⲧⲧⲱⲃⲥ ⲙⲙⲟⲟⲩ 
ⲉϩⲟⲩⲛ ⲉⲣⲟⲛ ⲡⲥⲁⲧⲁⲛⲁⲥ ⲉϣϭⲙϭⲟⲙ ⲉⲕⲁⲧⲉⲭⲉ ⲙⲙⲟⲛ ⲉⲣ ϩⲱⲃ ⲛⲓⲙ ⲉⲧⲛ
ⲟⲩⲁϣⲟⲩ.
 
ⲡⲛⲟⲩⲧⲉ ⲙⲙⲉ ⲙⲁⲩⲁⲁϥ ⲡⲉⲧⲙⲉ ⲛⲛⲉϩⲃⲏⲩⲉ ⲙⲙⲉ ⲁⲁⲛ ⲛⲁⲝⲓⲟⲥ ⲉⲙⲟⲟϣⲉ 
ϩⲛ ⲟⲩⲙⲉ ⲙⲡⲉⲕⲙⲧⲟ ⲉⲃⲟⲗ. ⲙⲛ ⲣⲱⲙⲉ ⲛⲁϣϫⲟⲟⲥ ϫⲉ ⲁⲛⲅ ⲟⲩⲡⲓⲥⲧⲟⲥ ⲉϫⲛ 
ⲣ ⲧⲙⲉ ⲙⲛ ⲇⲓⲕⲁⲓⲟⲥ ⲛⲁϣⲱⲡⲉ ⲉⲙⲛⲧⲁϥ ⲧⲙⲉ ⲉⲥϩⲟⲧⲣ ⲙⲛ ⲧⲉϥⲇⲓⲕⲁⲓⲟⲥⲩⲛⲏ. 
ⲛⲧⲁ ⲡϣⲏⲣⲉ ⲙⲡⲛⲟⲩⲧⲉ ⲉⲓ ⲉⲡⲕⲟⲥⲙⲟⲥ ϫⲉ ⲉϥⲛⲁⲣ ⲙⲛⲧⲣⲉ ⲛⲧⲙⲉ ⲟⲩⲟⲛ ⲛⲓⲙ 
ⲉⲧϣⲟⲟⲡ ⲉⲃⲟⲗϩⲛ ⲧⲙⲉ ϣⲁⲩⲥⲱⲧⲙ ⲉⲧⲉϥⲥⲙⲏ ⲁⲩⲱ ⲛⲉⲧⲉ ϣⲁⲩ<pb xml:id="ⲃ︦"/>ⲥⲱⲧⲙ 
ϣⲁⲩϣⲱⲡⲉ ⲩⲩⲧⲃⲃⲏⲩ ϩⲛ ⲟⲩⲙⲉ ϣⲁⲣⲉ ⲧⲙⲉ ⲅⲁⲣ ⲧⲃⲃⲉ ⲡⲣⲱⲙⲉ ⲉⲧⲉⲓⲣⲉ 
ⲙⲙⲟⲥ ϩⲁ ⲑⲏ ⲛⲧⲉⲕⲣⲓⲥⲓⲥ ⲙⲡⲛⲟϭ ⲛϩⲟⲟⲩ ⲛⲧⲟⲣⲅⲏ. ⲁⲩⲱ ⲕⲁⲛ ⲙⲡⲣⲱⲙⲉ 
ⲉⲧⲉⲓⲣⲉ ⲙⲙⲟⲥ ⲥⲟⲟⲩⲛ ⲁⲛ ϫⲉ ϣⲁⲥⲧⲃⲃⲟϥ ⲧⲏⲣϥ ⲉⲃⲟⲗϩⲛ ϭⲟⲗ ⲛⲓⲙ ⲙⲛ 
ⲁⲕⲁⲑⲁⲣⲥⲓⲁ ⲛⲓⲙ ⲧⲉⲥⲙⲏ ⲛⲧⲟϥ ⲱϣ ⲉⲃⲟⲗ ⲁⲩⲱ ⲛⲛⲉⲥⲕⲁ ⲣⲱⲥ ⲉⲛⲉϩ ⲉⲥⲥⲙ
ⲙⲉ ⲉϩⲣⲁⲓ ⲙⲡⲉⲧϫⲟⲥⲉ ϫⲉ ⲙⲁⲧⲃⲃⲟⲟⲩ ϩⲣⲁⲓ ϩⲛ ⲧⲙⲉ ⲡⲉⲕϣⲁϫⲉ ⲡⲉ ⲧⲙⲉ. 
ⲉⲣϣⲁⲛ ⲡⲣⲱⲙⲉ ϫⲓⲟⲩⲉ ⲏ ⲛϥϫⲓ ϭⲟⲗ ⲛϥϣⲁⲁⲧ ⲁⲛ ⲛⲧⲉϥϩⲣⲉ ⲙⲛ ⲛⲉⲧϥⲣ 
ⲭⲣⲉⲓ ⲙⲙⲟⲟⲩ ⲡⲉϥⲕⲣⲓⲙⲁ ⲉϥⲉϣⲱⲡⲉ ⲉϩⲣⲁⲓ ⲉϫⲱϥ ϫⲉ ⲙⲡⲉ ⲡⲉⲧⲇⲓⲟⲓⲕⲉⲓ 
ⲏ ⲡⲉⲧⲡⲣⲟϩⲓⲥⲧⲁ ⲕⲁⲗⲱⲥ ⲉϫⲙ ⲡⲉϥⲏⲓ ⲕⲁⲁϥ ⲉϥϣⲁⲁⲧ ϩⲙ ⲡϣⲓ ⲙⲙⲉ. 
ⲉⲣϣⲁⲛ ⲡⲣⲱⲙⲉ ϫⲓⲟⲩⲉ ⲏ ⲛϥϫⲓ ϭⲟⲗ ⲉϥϣⲁⲁⲧ ⲛⲧⲉϥϩⲣⲉ ⲙⲛ ⲛⲉⲧϥϫⲓ 
 
ⲙⲙⲟⲟⲩ ⲉⲣⲟϥ ⲡⲉϥⲕⲣⲓⲙⲁ ⲉϥⲛⲁⲉⲓ ⲉϩⲣⲁⲓ ⲉϫⲛ ⲛⲉⲧϥⲓ ⲙⲡⲉϥⲣⲟⲟⲩϣ ϫⲉ 
ⲛⲥⲉϭⲱϣⲧ ⲛⲥⲱϥ ⲁⲛ ⲟⲩⲛ ⲣⲱⲙⲉ ϩⲛ ⲧⲉϥϭⲟⲙ ⲉϥⲛⲁϥⲓ ⲧⲉⲧⲡⲱ ⲙⲁⲩⲁⲁϥ 
ⲉϩⲛⲁϥ ϩⲙ ⲡⲉϥⲟⲩⲣⲟⲧ ⲛⲧⲉⲧⲙ ϩⲁϩ ⲉϣⲃⲓⲧⲥ ϩⲛ ⲛⲉⲧⲛⲁϫⲱⲛⲧ ⲉⲣⲟⲥ ⲟⲩⲛ 
ⲣⲱⲙⲉ ⲉϥⲛⲁⲣⲓⲙⲉ ⲁⲩⲱ ⲛϥⲁϣ ⲁϩⲟⲙ ϩⲁ ⲛⲉⲧⲧⲁⲗⲟ ⲙⲙⲟⲥ ⲉϩⲣⲁⲓ ⲉϫⲱϥ 
ⲡⲁⲣⲁ ⲧⲉϥϭⲟⲙ. ⲉⲣϣⲁⲛ ⲡⲉⲧϩⲣ ⲉⲣⲱⲧⲉ ⲉϥ ⲛⲉⲕⲓⲃⲉ ⲉⲡⲉϩⲟⲩⲟ ⲡⲉⲥⲛⲟϥ 
ⲛⲁⲉⲓ ⲉⲃⲟⲗ ⲡⲁⲛⲧⲱⲥ ⲕⲁⲧⲁ ⲡⲉⲧⲥⲏϩ ⲉⲣϣⲁⲛ ⲡⲉⲧⲙⲟⲟⲛⲉ ⲛϩⲉⲛ ⲥⲩⲛⲁⲅⲱⲅⲏ 
ⲛⲗⲁⲟⲥ ⲛⲧⲉ ⲓ︦ⲥ︦ ⲁⲛⲁⲅⲕⲁⲍⲉ ⲛϩⲉⲛ ⲣⲱⲙⲉ ⲉⲣ ϩⲉⲛ ϩⲃⲏⲩⲉ ⲙⲡⲃⲟⲗ ⲙⲡϣⲓ 
ⲙⲙⲉ ⲥⲉⲛⲁⲣ ⲛⲟⲃⲉ ⲡⲁⲛⲧⲱⲥ ⲉⲃⲟⲗϫⲉ ⲛⲑⲉ ⲉⲧⲉⲣⲉ ⲛⲣⲱⲙⲉ ⲉⲓⲛⲉ ⲁⲛ ⲛⲛⲉⲩ
ⲉⲣⲏⲩ ϩⲙ ⲡϩⲟ ⲛⲥⲉⲉ [..] ⲛⲉ ⲁⲛ ⲟⲛ ⲛⲛⲉⲩ [.......] ⲧⲙⲛ [..........] ⲱ [....] 
[......] <note note="sic exit">.</note> 
 
ⲭ︦ⲭ︦ⲭ︦ⲓ︦ 

<pb xml:id="ⲓ︦ⲑ︦"/> ⲧⲟϥ ⲡⲉ ⲡϫⲟⲉⲓⲥ ⲙⲡ [..] ⲟⲟⲩ ⲡⲛⲟⲩⲧⲉ ⲁⲩ [..] ⲡϣⲏⲣⲉ ⲙⲡⲛⲟⲩ [...] 
ⲁⲣⲏⲩ ⲣⲱ ⲉⲛⲙⲉⲉⲩⲉ ⲱ ⲛⲉⲧⲥⲱⲧⲙ ⲉⲛⲉⲧⲛϫⲱ ⲙⲙⲟⲟⲩ ϫⲉ ⲉⲓⲙⲏⲧⲉⲓ ⲉⲛⲉ
ϣⲡⲏⲣⲉ ⲙⲛ ⲛϭⲟⲙ ⲛⲧⲁⲩⲥϩⲁⲓⲥⲟⲩ ⲛⲁⲛ ϩⲙ ⲛⲉⲩⲁⲅⲅⲉⲗⲓⲟⲛ ϫⲉ ⲁϥⲁⲁⲩ ⲛϭⲓ 
ⲡⲥⲱⲧⲏⲣ ⲙⲙⲉ ⲓ︦ⲥ︦ ⲙⲡϥⲣ ϭⲉ ⲙⲡⲟⲩⲥⲁϩⲟⲩ ⲛϭⲟⲙ ⲅⲁⲣ ⲙⲙⲉ ⲛⲉϣⲡⲏⲣⲉ 
ⲛⲧⲁϥⲁⲁⲩ ⲁⲩⲱ ⲛⲧⲁⲗϭⲟ ⲙⲛ ⲙⲙⲟⲓϩⲉ ⲛⲧⲁϥⲁⲁⲩ ϩⲙ ⲡⲕⲟⲥⲙⲟⲥ ⲧⲏⲣϥ 
ⲙⲙⲛ ⲣⲱⲙⲉ ⲛⲁϣⲥϩⲁⲓⲥⲟⲩ ⲟⲩⲇⲉ ϫⲓ ⲏⲡⲉ ⲙⲙⲟⲟⲩ ⲧⲛⲟⲩⲱϣ ⲉⲉⲓⲙⲉ ⲥⲱⲧⲙ 
ⲉⲡⲉⲩⲁⲅⲅⲉⲗⲓⲟⲛ ⲉϥϫⲱ ⲙⲙⲟⲥ ϫⲉ ⲟⲩⲛ ϩⲉⲛ ⲕⲉϩⲃⲏⲩⲉ ⲇⲉ ⲉⲛⲁϣⲱⲟⲩ ⲉⲁϥ
ⲁⲁⲩ ⲛϭⲓ ⲓ︦ⲥ︦ ⲛⲁⲓ ⲉⲩϣⲁⲛⲥϩⲁⲓⲥⲟⲩ ⲟⲩⲁ ⲟⲩⲁ ϯϫⲱ ⲙⲙⲟⲥ ϫⲉ ⲙⲡⲕⲟⲥⲙⲟⲥ 
ⲛⲁϣⲉⲡ ⲛϫⲱⲱⲙⲉ [.........] ⲡⲛⲟⲩⲧⲉ [.......] ⲕⲁⲥ ⲉⲁⲧⲉ [......] ⲉⲧⲉⲧⲛⲁ
ϫⲓ ⲛ [....] ⲛϩ ϣⲁ ⲉⲛⲉϩ ϩⲙ [....] ⲣⲁⲛ. ⲙⲏ ⲙⲡⲉϥⲛⲁⲩ ⲉⲛⲉⲛⲧⲁϥⲁⲁⲩ 
ⲧⲏⲣⲟⲩ ⲉⲧⲉ ⲙⲡⲟⲩⲥϩⲁⲓⲥⲟⲩ ⲙⲏ ⲙⲡⲉϥⲛⲁⲩ ⲉⲛⲉⲛⲧⲁϥⲁⲁⲩ ϩⲛ ⲛⲉⲛⲧⲁⲩ
ⲥϩⲁⲓⲥⲟⲩ ⲛϭⲓ ⲓⲟⲩⲇⲁⲥ ⲁⲩⲱ ⲛⲁϣ ⲛϩⲉ ⲁϥⲣ ⲟⲩⲇⲁⲓⲙⲱⲛⲓⲟⲛ ⲁⲛⲧⲓ ⲙⲁ
 
ⲑⲏⲧⲏⲥ ⲁⲩⲱ ⲟⲩⲡⲛ︦ⲁ︦ ⲛⲁⲕⲁⲑⲁⲣⲧⲟⲛ ⲁⲛⲧⲓ ⲁⲡⲟⲥⲧⲟⲗⲟⲥ. ϩⲙ ⲡⲣⲉϥⲕⲁ ⲙⲁ 
ⲙⲡϫⲁϫⲉ ⲛⲇⲓⲁⲃⲟⲗⲟⲥ ⲛϩⲏⲧϥ. ⲧⲛⲣ ϣⲡⲏⲣⲉ ⲇⲉ ⲟⲛ ⲁⲩⲱ ϥⲟ ⲙⲙⲟⲓϩⲉ ⲛⲛⲁ
ϩⲣⲁⲛ ⲉⲙⲁⲧⲉ ϫⲉ ⲙⲡⲉϥϩⲟ ⲉⲣⲟϥ ⲛϫⲓⲟⲩⲉ ⲉϥⲟⲩⲏϩ ⲙⲛ ⲡϫⲟⲉⲓⲥ ⲁⲩⲱ 
ⲡⲛⲟⲩⲧⲉ ⲉϥϩⲱϥⲧ ⲛⲛⲉⲧⲟⲩⲛⲟⲩϫⲉ ⲙⲙⲟⲟⲩ <pb xml:id="ⲕ︦"/> [........] [........] 
ⲡⲁⲓ ϣⲱ [.......] ⲁⲓ ⲁⲩⲱ ⲡⲉ [.....] ⲟⲥ ⲙⲡⲁⲓ ⲙⲛ [....] ⲕⲉⲟⲩⲁ ϩⲙ ⲡⲓ
ⲥⲁϩⲟⲩ ⲛⲟⲩⲱⲧ ⲁⲩⲱ ⲡⲉⲓⲧⲁⲕⲟ ⲛⲟⲩⲱⲧ ⲡⲉⲧⲛⲏⲩ ⲉϩⲣⲁⲓ ⲉϫⲱⲟⲩ ⲁⲩⲱ ⲉⲁϥ
ⲟⲩⲱ ⲉϥⲉⲓ ⲉϩⲣⲁⲓ ⲉϫⲱⲟⲩ ϩⲓ ⲟⲩⲥⲟⲡ ⲡⲁⲓ ⲁⲩⲱ ⲡⲓⲕⲉ. ⲛⲧⲉⲓϩⲉ ⲟⲛ ⲡⲉ ⲟⲩ
ⲟⲛ ⲛⲓⲙ ⲉⲁⲩϫⲓ ⲙⲡⲟⲩⲟⲉⲓⲛ ⲛⲟⲩⲥⲟⲡ ϩⲓⲧⲙ ⲡⲃⲁⲡⲧⲓⲥⲙⲁ ⲉⲧⲟⲩⲁⲁⲃ ⲉⲡⲣⲁⲛ 
ⲙⲡⲉⲓⲱⲧ ⲙⲛ ⲡϣⲏⲣⲉ ⲙⲛ ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲉⲁⲩⲙⲁⲧⲉ ⲛⲧⲉⲭⲁⲣⲓⲥ ⲛⲧⲇⲱ
ⲣⲉⲁ ⲛⲧⲡⲉ ⲉⲁⲩϫⲓ ϯⲡⲉ ⲙⲡϣⲁϫⲉ ⲉⲧⲟⲩⲁⲁⲃ ⲛⲧⲉ ⲡⲛⲟⲩⲧⲉ ⲉⲃⲟⲗϩⲛ ⲛⲉⲅⲣⲁⲫⲏ 
ⲉⲁⲩⲉⲣ ⲙⲉⲧⲟⲭⲟⲥ ⲙⲛ ⲡⲉⲡⲛ︦ⲁ︦ ⲉⲧⲟⲩⲁⲁⲃ ϩⲓⲧⲛ ⲡⲥⲱⲙⲁ ⲙⲛ ⲡⲉⲥⲛⲟϥ ⲙⲡ
ϫⲟⲓⲥ ⲉⲁⲩⲉⲓⲙⲉ ⲉⲡϫⲱⲕ [..] ⲛ ⲛϭⲟⲙ ⲉⲧⲛⲁϣⲱ [..] ⲉ ⲛⲧⲉ ⲡⲁⲓⲱⲛ [..] ⲩⲥⲟⲟⲩⲛ 
ϩⲱⲃ ⲛⲓⲙ [..] ⲃⲟⲗ ⲛⲛⲉⲅⲣⲁⲫⲏ ⲛⲁ ⲧⲡⲁⲗⲁⲓⲁ ⲁⲩⲱ ⲛⲁ ⲧⲕⲁⲓⲛⲏ ⲛⲥⲉⲣ ⲁⲧ
ⲛⲟⲩⲧⲉ ϩⲱⲟⲩ ϩⲙ ⲡⲧⲣⲉⲩⲕⲁⲁϥ ⲛⲥⲱⲟⲩ ⲁⲩⲱ ⲛⲥⲉⲥⲁϩⲱⲟⲩ ⲉⲃⲟⲗ ⲙⲙⲟϥ 
 
ⲛⲧⲟϥ ϩⲱⲱϥ ⲡⲡⲁⲛⲧⲟⲕⲣⲁⲧⲱⲣ ⲛϥⲟⲃϣ ⲉⲣⲟⲟⲩ ϩⲱⲥ ⲉϣϫⲉ ⲛⲥⲉϣⲟⲟⲡ ⲁⲛ 
ⲛⲛⲁϩⲣⲁϥ ϣⲁ ⲡⲉϩⲟⲟⲩ ⲙⲡⲉⲩϭⲙ ⲡϣⲓⲛⲉ ⲛϥϫⲓ ⲕⲃⲁ ⲙⲙⲟⲟⲩ ϩⲛ ⲧⲟⲣⲅⲏ 
ⲙⲡⲉϥϭⲱⲛⲧ ϩⲙ ⲡⲕⲱϩⲧ ⲛⲧⲅⲉϩⲉⲛⲛⲁ ⲉⲧⲃⲉ ϫⲉ ⲁⲩϫⲱⲕ ⲉⲃⲟⲗ ⲛⲛⲁⲓ ⲙⲛ 
ⲛⲉⲧⲉⲓⲛⲉ ⲙⲙⲟⲟⲩ ⲉⲧⲉ ⲛⲁⲓ ⲛⲉ ϩⲉⲛ ϫⲱϩⲙ ⲉϫⲛ ϩⲉⲛ ϫⲱϩⲙ ϩⲉⲛ ⲥⲛⲱⲱϥ 
ⲉϫⲛ ϩⲉⲛ ⲥⲛⲱⲱϥ ϩⲉⲛ ⲡⲁⲣⲁⲫⲩⲥⲓⲥ ⲉϫⲛ ϩⲉⲛ ⲡⲁⲣⲁⲫⲩⲥⲓⲥ ϩⲉⲛ ϩⲟⲟⲩⲧ ⲁⲩⲱ 
ϩⲉⲛ ϩⲓⲟⲙⲉ ϩⲙ ⲡⲧⲣⲉⲩ<pb xml:id="ⲕ︦ⲁ︦"/>ⲕⲁ ⲙⲁ ⲛⲁϥ ⲛϩⲏⲧⲟⲩ ⲛⲁⲓ ⲁⲩⲱ ⲛⲉⲓⲕⲟⲟⲩⲉ 
ϩⲉⲛ ϫⲓⲟⲩ ⲉϫⲛ ϩⲉⲛ ϫⲓⲟⲩⲉ ⲁⲩⲱ ϩⲉⲛ ϭⲟⲗ ⲉϫⲛ ϩⲉⲛ ϭⲟⲗ ϩⲉⲛ ⲁⲛⲁϣ 
ⲛⲛⲟⲩϫ ⲉϫⲛ ϩⲉⲛ ⲁⲛⲁϣ ⲛⲛⲟⲩϫ ϩⲉⲛ ⲟⲩⲁ ⲉϫⲛ ϩⲉⲛ ⲟⲩⲁ ⲁⲩⲱ ϩⲉⲛ ⲙⲛⲧⲣ 
ϩⲟⲩⲟ ⲉϫⲛ ϩⲉⲛ ⲙⲛⲧⲣ ϩⲟⲩⲟ ϩⲉⲛ ⲙⲛⲧϫⲁⲥⲓ ϩⲏⲧ ⲉϫⲛ ϩⲉⲛ ⲙⲛⲧϫⲁⲥⲓ ϩⲏⲧ 
ϩⲉⲛ ⲙⲛⲧⲙⲁⲓ ⲧⲟ ⲛϩⲟⲩⲟ ⲉϫⲛ ϩⲉⲛ ⲙⲛⲧⲙⲁⲓ ⲧⲟ ⲛϩⲟⲩⲟ ϩⲉⲛ ⲕⲱϩ ⲉϫⲛ 
ϩⲉⲛ ⲕⲱϩ ⲁⲩⲱ ϩⲉⲛ ⲙⲟⲥⲧⲉ ⲉϫⲛ ϩⲉⲛ ⲙⲟⲥⲧⲉ ϩⲉⲛ ⲕⲁⲧⲁⲗⲁⲗⲓⲁ ⲉϫⲛ ϩⲉⲛ 
ⲕⲁⲧⲁⲗⲁⲗⲉⲓⲁ ϩⲉⲛ ϫⲓ ⲛϭⲟⲛⲥ ⲉϫⲛ ϩⲉⲛ ϫⲓ ⲛϭⲟⲛⲥ ⲁⲩⲱ ϩⲉⲛ ⲡⲉϩⲧ ⲥⲛⲟϥ 
ⲉⲃⲟⲗ ⲉϫⲛ ϩⲉⲛ ⲡⲉϩⲧ ⲥⲛⲟϥ ⲉⲃⲟⲗ ϩⲉⲛ ⲡⲟⲣⲛⲓⲁ ⲉϫⲛ ϩⲉⲛ ⲙⲛⲧⲛⲟⲉⲓⲕ ϩⲉⲛ
 
ⲙⲛⲧⲛⲟⲉⲓⲕ ⲉϫⲛ ϩⲉⲛ ⲡⲟⲣⲛⲓⲁ. ⲛⲉⲧⲉⲓⲣⲉ ⲛⲛⲁⲓ ϩⲛ ⲛⲉⲛⲧⲁⲩⲙⲁⲧⲉ ⲛⲛⲉⲛ [..] ⲛ 
[..........] ϩⲱ [..........] ⲙ [...] ⲉⲩϣ [....] ⲉ ⲛⲧⲟⲟⲩ ϩⲛ [...] ⲟⲩ ⲉⲡ
ⲇⲓⲁⲃⲟⲗⲟⲥ [....] ⲡⲁⲓ ⲛⲧⲁϥⲗⲓⲃⲉ ⲙ [..] ⲛⲥⲁ ⲡⲛⲟⲩⲧⲉ ⲉⲧ . ⲛⲁⲩ ⲉⲣⲟϥ ⲛϩⲟ ϩⲓ 
ϩⲟ ϩⲛ ⲙⲡⲏⲩⲉ ⲙⲁⲗⲓⲥⲧⲁ ⲛϭⲟⲙ ⲛⲧ [...] ⲥⲟⲩⲱⲛⲟⲩ ⲁⲩⲱ ⲟ [..] ⲉⲩϣⲟⲃⲉ ϩⲛ 
ⲟⲩ ⲉⲓⲟⲩⲇⲁⲥ ⲡⲁⲓ ⲛⲧⲁϥⲣ ⲛⲓⲡⲉⲑⲟⲟⲩ ⲧⲏⲣⲟⲩ ⲉϥϣⲟⲟⲡ ⲙⲛ ⲡϫⲟⲉⲓⲥ ⲓ︦ⲥ︦ ϩⲙ 
ⲡⲧⲣⲉϥⲉⲓ ⲉⲡⲕⲟⲥⲙⲟⲥ ⲁⲩⲱ ⲛϥⲣ ⲛⲉⲓϣⲡⲏⲣⲉ ⲧⲏⲣⲟⲩ ⲉⲧⲉ ⲙⲙⲛⲧⲟⲩ ⲏⲡⲉ ⲉⲣⲉ 
ⲧⲙⲉⲣⲓⲥ ⲛⲛⲁⲓ ⲛⲁϣⲱⲡⲉ ⲙⲛ ⲛⲁⲓ ⲁⲩⲱ ⲡⲉⲕⲗⲏⲣⲟⲥ ⲛⲛⲓⲕⲟⲟⲩⲉ ⲛⲁϣⲱⲡⲉ ⲙⲛ 
ⲡⲉⲕⲗⲏⲣⲟⲥ ⲛⲛⲓⲕⲟⲟⲩⲉ ⲉⲣϣⲁⲛ ⲟⲩⲁ ⲛⲛⲁⲑⲏⲧ ⲉⲧⲥⲱⲧⲙ ⲉⲛⲁⲓ ⲟⲩⲱϩⲙ ⲟⲩⲃⲉ 
ⲡⲗⲟⲅⲟⲥ ⲡⲗⲟⲅⲟⲥ ⲛⲁϯ ⲟⲩⲃⲏϥ ϩⲱⲱϥ ϩⲛ ⲛⲉⲛⲧⲁϥϫⲟⲟⲩ ϫⲓⲛ ⲛϣⲟⲣⲡ ϩⲛ 
ⲧⲉⲅⲣⲁⲫⲏ ⲉⲧⲉ ⲡⲁⲓ ⲡⲉ ϫⲉ ⲉϣϫⲉ ⲡⲣⲣⲟ ⲡⲉⲭ︦ⲥ︦ ⲛⲁⲡⲉⲣϫ <pb xml:id="ⲕ︦ⲃ︦"/> [.........] 
ⲃⲁ [...] ⲡⲉ ⲉϥ [......] ⲛⲧⲉϥⲙⲛⲧⲉⲣⲟ [...] ⲓⲥ ⲧⲁ [..] ⲟⲟⲩ ⲉⲣⲁⲧⲟⲩ ϩⲓ ⲟⲩ [..] ⲁⲙ 
ⲙⲙⲟϥ ⲉⲧⲉ ⲛ [...] ⲕⲁⲓⲟⲥ ⲇⲉ ϩⲱⲱϥ [...] ⲛⲧⲁⲩⲉⲓⲣⲉ ⲛⲛⲉⲛⲧⲁϥ [....] ⲟⲩⲁ
ϣⲟⲩ ⲁⲛⲧⲓ [...] ⲟⲟⲩ [...] ⲱ ⲟⲛ ⲛϥⲧⲁϩⲉ ⲛⲃⲁⲁⲙⲡⲉ ⲉⲣⲁⲧⲟⲩ ϩⲓ ϩⲃⲟⲩⲣ 
ⲙⲙⲟϥ ⲉⲧⲉ ⲛⲣⲉϥⲣ ⲛⲟⲃⲉ ⲛⲉ ⲛⲧⲁⲩϯ ϭⲱⲛⲧ ⲛⲁϥ ϩⲙ ⲡⲉⲩⲟⲉⲓϣ ⲧⲏⲣϥ 
ⲉⲛⲉⲩϣⲟⲟⲡ ϩⲓϫⲙ ⲡⲕⲁϩ ⲁⲛⲧⲓ ⲃⲁⲁⲙⲡⲉ ⲛϥϫⲟⲟⲥ ⲛⲁⲩ ϩⲙ ⲡϭⲟⲛⲧ ⲛⲧⲉϥ
 
ⲟⲣⲅⲏ ϫⲉ ⲥⲁϩⲉ ⲧⲏⲩⲧⲛ ⲉⲃⲟⲗ ⲙⲙⲟⲓ ⲛⲉⲧⲥϩⲟⲩⲟⲣⲧ ⲉⲧⲥⲁⲧⲉ ϣⲁ ⲉⲛⲉϩ ⲧⲁⲓ 
ⲛⲧⲁⲩⲥⲉⲃⲧⲱⲧⲥ ⲙⲡⲇⲓⲁⲃⲟⲗⲟⲥ ⲙⲛ ⲛⲉϥⲁⲅⲅⲉⲗⲟⲥ ⲉⲧⲃⲉ ⲧⲙⲛⲧⲁⲧⲛⲁ ⲛⲧⲁϥ
ϣⲁϫⲉ ⲛⲙⲙⲁⲩ ⲉⲧⲃⲏⲏⲧⲥ ⲛϭⲓ ⲡⲣⲣⲟ ⲓ︦ⲥ︦ ⲉϩⲟⲩⲛ ⲉⲛⲉⲧϩⲓⲧⲟⲩⲱⲟⲩ ⲉⲓⲉ ⲛⲁϣ 
ⲛϩⲉ ⲛⲧⲟϥ ⲛⲉⲛⲧⲁⲛϣⲁϫⲉ ⲉⲧⲃⲏⲏⲧⲟⲩ ϩⲛ ⲛⲉⲓⲛⲟϭ ⲛⲛⲟⲃⲉ ⲉⲧⲟϣ ⲁⲩⲱ ⲉⲧⲟ 
ⲛⲟⲩⲏⲡⲉ ⲛⲥⲙⲟⲧ ⲉϥⲛⲁϯⲥⲟ ⲉⲣⲟⲟⲩ ⲛϭⲓ ⲡⲉⲧⲟⲩⲟ ⲛⲃⲟⲧⲉ ⲛⲛⲁϩⲣⲁϥ ⲡⲣⲣⲟ 
ⲓ︦ⲥ︦ ⲉⲧⲙϫⲟⲟⲩⲥⲟⲩ ⲉϩⲣⲁⲓ ⲉⲙⲁⲩ ⲛⲙⲙⲁϥ ϩⲙ ⲡϭⲱⲛⲧ ⲛⲧⲉϥⲟⲣⲅⲏ ⲡⲇⲓⲁⲃⲟ
ⲗⲟⲥ ⲙⲛ ⲛⲉϥⲇⲁⲓⲙⲱⲛ ⲉⲧⲣⲉⲩⲕⲗⲏⲣⲟⲛⲟⲙⲉⲓ ϩⲱⲟⲩ ⲛⲙⲙⲁϥ ⲙⲡⲕⲱϩⲧ 
ⲙⲛ ⲡϥⲛⲧ. ⲉⲩϣⲟⲃⲉ ⲧⲉⲛⲟⲩ ⲉⲣⲟϥ ϩⲛ ⲟⲩ ⲛϩⲣⲁⲓ ϩⲛ ⲁⲙⲛⲧⲉ ⲛϭⲓ ⲛⲛⲧⲁⲩ
ⲃⲱⲕ ⲉⲡⲉⲥⲏⲧ ⲉⲣⲟϥ ⲧⲏⲣⲟⲩ ϫⲓⲛ ⲛϣⲟⲣⲡ ϣⲁ ϩⲣⲁⲓ ⲉⲧⲉⲛⲟⲩ ⲙⲛ ⲛⲉⲧⲛⲁⲃⲱⲕ 
ⲇⲉ ⲟⲛ ⲉⲡⲉⲥⲏⲧ ⲉⲣⲟϥ ϣⲁ ϩⲣⲁⲓ ⲉⲧⲥⲩⲛⲧⲉⲗⲓⲁ ⲙⲡⲁⲓⲱⲛ ⲕⲁⲧⲁ ⲉⲙⲡϣⲁ 
ⲛⲉⲛⲛⲟⲃⲉ ⲙⲡⲟⲩⲁ ⲡⲟⲩⲁ. ⲟⲩ ϭⲉ ⲧⲉⲛⲟⲩ ⲡⲉ ⲡϣⲓⲃⲉ ⲙⲡⲇⲓⲁⲃⲟⲗⲟⲥ ⲙⲛ 
ⲛⲉϥⲇⲁⲓⲙⲱⲛ ⲁⲩⲱ ⲓⲟⲩⲇⲁⲥ ⲙⲛ ⲛⲣⲉϥⲣ ⲛⲟⲃⲉ ⲧⲏⲣⲟⲩ ⲉⲧⲛⲁⲙⲟⲩ ϩⲣⲁⲓ ϩⲛ 
ⲛⲉⲩⲛⲟⲃⲉ ⲧⲏⲣⲟⲩ <pb xml:id="ⲕ︦ⲅ︦"/> ⲙⲡⲟⲩⲙⲉⲧⲁⲛⲟⲓ ⲉⲩϣⲟⲃⲉ ⲉⲛⲉⲩⲉⲣⲏⲩ ϩⲛ ⲟⲩ 
ⲛϩⲣⲁⲓ ⲙⲡⲕⲱϩⲧ ⲛⲧⲅⲉϩⲉⲛⲛⲁ. ⲧⲛⲟⲩⲱϣ ⲉⲉⲓⲙⲉ ϫⲉ ⲛⲥⲉϣⲟⲃⲉ ⲁⲛ ⲉⲛⲉⲩⲉⲣⲏⲩ 
 
ⲛϭⲓ ⲛⲣⲉϥⲣ ⲛⲟⲃⲉ ⲉⲡⲇⲓⲁⲃⲟⲗⲟⲥ ⲙⲛ ⲛⲉϥⲇⲁⲓⲙⲱⲛ ⲛϩⲣⲁⲓ ϩⲛ ⲁⲙⲛⲧⲉ ⲁⲩⲱ 
ⲛϩⲉⲗⲗⲏⲛ ⲙⲛ ⲛϩⲁⲓⲣⲉⲧⲓⲕⲟⲥ ⲁⲩⲱ ⲛⲃⲁⲣⲃⲁⲣⲟⲥ ⲙⲛ ⲛⲓⲟⲩⲇⲁⲓ ⲛⲁⲓ ⲉⲧⲟ 
ⲛⲁⲧⲛⲁϩⲧⲉ ⲉⲡϫⲟⲉⲓⲥ ⲓ︦ⲥ︦ ϫⲉ ⲡⲉⲓⲉⲓⲛⲉ ⲛⲟⲩⲱⲧ ⲡⲉ ⲛⲛⲉⲩⲉⲣⲏⲩ ⲛϩⲣⲁⲓ ϩⲙ 
ⲡⲕⲱϩⲧ ⲙⲛ ⲡϥⲛⲧ ⲉⲧⲉ ⲙⲉϥⲛⲕⲟⲧⲕ. ⲁⲛⲁⲩ ⲉⲩⲙⲁ ⲉϥⲟⲩⲟϣⲥ ⲉⲡⲉϩⲟⲩⲟ ⲁⲩⲱ 
ⲉϥϣⲟⲕϩ ⲉⲙⲁⲧⲉ ⲛⲅϫⲓ ⲉⲃⲟⲗϩⲛ ϣⲉ ⲛⲓⲙ ⲉⲛⲁⲛⲟⲩϥ ϩⲛ ⲛⲥⲱⲧⲡ ⲛϣⲉ ⲧⲏⲣⲟⲩ 
ⲙⲡⲗⲓⲃⲁⲛⲟⲥ ⲁⲩⲱ ϣⲉ ⲛⲓⲙ ⲉϥϣⲟⲟⲡ ϩⲓϫⲙ ⲡⲕⲁϩ ⲕⲁⲧⲁ ⲗⲁⲁⲩ ⲛⲥⲙⲟⲧ 
ϣⲁ ϩⲣⲁⲓ ⲉϩⲉⲛ ϣⲟⲛⲧⲉ ⲙⲛ ϩⲉⲛ ⲁⲣⲟⲟⲩⲉ [..] ⲩⲱ [.....] ⲓⲛⲉ ⲙⲙⲟⲟⲩ ⲧ [....] ⲩ 
ⲛⲅϫⲓ ⲉⲃⲟⲗ ⲛϩⲏⲧⲟⲩ ⲧⲏⲣⲟⲩ ⲛⲅⲛⲟϫⲟⲩ ⲉϩⲣ [...] ⲉⲡⲙⲁ ⲉⲧϣⲟⲕϩ ⲁⲩⲱ 
ⲉⲧⲟⲩⲟϣⲥ ⲉⲣ [...] ⲛⲅϯ ⲕⲱϩⲧ ⲉⲣⲟ [..] ⲉⲣⲉ ⲟⲩⲧⲏⲩ ⲉϥⲛⲁⲛⲓⲃⲉ ⲛⲥⲱⲟⲩ ϩⲓⲧ [..] 
ⲡⲟⲩⲉϩ ⲥⲁϩⲛⲉ ⲙⲡⲛⲟⲩⲧⲉ ⲛⲅⲛⲁⲩ ϫⲉ ⲉⲣⲉ ⲡⲉⲓⲛⲉ ⲙⲡⲉⲩⲕⲁⲡⲛⲟⲥ ⲁⲩⲱ ⲡⲉⲩ
ⲣⲱⲕϩ ⲉϥϣⲟⲃⲉ ⲉⲛⲉⲩⲉⲣⲏⲩ ϩⲛ ⲟⲩ ⲁ ⲛⲥⲁⲃⲉⲉⲩⲉ ⲅⲁⲣ ⲟⲩⲱ ⲉⲩⲛⲟⲉⲓ ⲁⲩⲱ ⲛⲥⲉⲣ 
ⲭⲣⲓⲁ ⲁⲛ ⲛⲟⲩⲉϩ ⲙⲡⲓⲡⲁⲣⲁⲇⲓⲅⲙⲁ ϫⲉ ⲧⲁⲓ ⲧⲉ ⲑⲉ ⲛⲛⲉⲧϩⲛ ⲁⲙⲛⲧⲉ ⲉⲩϩⲛ 
ⲧⲙⲏⲧⲉ ⲅⲁⲣ ⲙⲡϣⲁϩ ⲙⲡⲕⲱϩⲧ ⲁⲩⲱ ⲉⲩϩⲁ ⲣⲱϥ ⲙⲡϥⲛⲧ ⲉⲧⲉ ⲙⲉϥⲛⲕⲟⲧⲕ 
ⲛⲧⲁ ⲡⲛⲟⲩⲧⲉ ⲅⲁⲣ ⲧⲁⲙⲉⲓⲉ ⲡϥⲛⲧ ⲉⲧⲉ ⲙⲉϥⲛⲕⲟⲧⲕ ⲉⲧϩⲛ ⲁⲙⲛⲧⲉ ⲁⲩⲱ 
 
ⲧϫⲟⲟⲗⲉⲥ ⲉⲩⲟ ⲛⲁⲧⲙⲟⲩ ⲛⲑⲉ ϩⲱⲱϥ ⲙⲡⲕⲱϩⲧ ⲛⲁⲧⲱϣⲙ <pb xml:id="ⲕ︦ⲇ︦"/> ⲉⲧⲣⲉϥ
ϫ [......] ⲡⲇⲓ [..] ⲃⲟⲗⲟⲥ ⲙⲛ [...] ϥⲇⲁⲓ [..] ⲱⲛ ⲛϩⲣⲁⲓ ⲛⲁ [..] ⲛⲧⲉ ⲉⲃⲟⲗ ϩⲓ
ⲧⲟⲟ [..] ⲟⲩ ⲡⲕⲱϩⲧ ⲉⲧⲉ [..] ⲉϥⲱϣⲙ ⲁⲩⲱ [..] ϥⲛⲧ ⲛⲁⲧⲕⲟ [...] ⲙⲛ ⲛⲣⲉϥⲣ ⲛⲟ [..] ⲉ 
ⲧⲏⲣⲟⲩ ⲛⲁⲓ ⲉⲧⲟ ⲛⲁⲧⲥⲱⲧⲙ ⲛⲥⲁ ⲡⲉⲡⲣⲟⲥⲧⲁⲅⲙⲁ ⲙⲡϫⲟⲉⲓⲥ ⲁⲩⲱ ⲛⲉϥⲛⲟ
ⲙⲟⲥ ⲉⲧⲣⲉϥϫⲓ ⲕⲃⲁ ⲟⲛ ⲙⲙⲟⲟⲩ ϩⲓ ⲟⲩⲥⲟⲡ ⲛϩⲣⲁⲓ ϩⲛ ⲁⲙⲛⲧⲉ ⲡⲁⲓ ⲁⲩⲱ 
ⲛⲉⲓⲕⲟⲟⲩⲉ ⲛⲑⲉ ⲉⲧⲉⲣⲉ ⲧⲉⲅⲣⲁⲫⲏ ϫⲱ ⲙⲙⲟⲥ ϫⲉ ⲙⲡⲉⲩϥⲛⲧ ⲛⲁⲙⲟⲩ ⲁⲛ 
ⲁⲩⲱ ⲡⲉⲩⲕⲱϩⲧ ⲛⲁϫⲉⲛⲉ ⲁⲛ ⲛⲥⲉϣⲱⲡⲉ ⲉⲣⲉ ⲥⲁⲣⲝ ⲛⲓⲙ ⲛⲁⲩ ⲉⲣⲟⲟⲩ. ⲕⲁⲓ 
ⲅⲁⲣ ⲉⲣϣⲁⲛ ⲡⲣⲣⲟ ⲥⲙⲓⲛⲉ ⲛⲟⲩⲇⲓⲁⲧⲁⲅⲙⲁ ⲏ ⲛϥⲕⲱ ⲉϩⲣⲁⲓ ⲛϩⲉⲛ ⲡⲣⲟⲥ
ⲧⲁⲅⲙⲁ ⲉⲧⲣⲉ ⲟⲩⲟⲛ ⲛⲓⲙ ⲉⲧϣⲟⲟⲡ ϩⲛ ⲧⲉϥⲙⲛⲧⲉⲣⲟ ϩⲁⲣⲉϩ ⲉⲣⲟⲟⲩ ⲉⲁⲁⲩ 
ϣⲁϥϣⲱⲡⲉ ⲅⲁⲣ ϩⲛ ⲟⲩⲛⲟϭ ⲛⲟⲩⲉϩ ⲥⲁϩⲛⲉ ⲉⲃⲟⲗϩⲓⲧⲙ ⲡⲣⲣⲟ ⲁⲩⲱ ⲟⲛ 
ⲟⲩⲛⲟϭ ⲛⲉⲝⲟⲩⲥⲓⲁ ϣⲁ ⲛⲉⲭⲱⲣⲁ ⲧⲏⲣⲟⲩ ⲛⲧⲉϥⲙⲛⲧⲉⲣⲟ ⲉⲓⲧⲉ ⲙⲡⲟⲗⲓⲥ ⲉⲓⲧⲉ 
ⲙⲡⲟⲩⲉ ⲉⲓⲧⲉ ⲛⲕⲱⲙⲏ ⲉⲧϩⲏⲛ ⲉⲣⲟϥ ⲁⲛ ⲁⲩⲱ ϣⲁⲣⲉ ⲟⲩⲛⲟϭ ⲛϩⲟⲧⲉ ϣⲱⲡⲉ 
ϩⲛ ⲧⲉϥⲙⲛⲧⲉⲣⲟ ⲧⲏⲣⲥ ⲉⲧⲣⲉⲩϫⲱⲕ ⲉⲃⲟⲗ ⲛⲛⲉⲛⲧⲁϥⲟⲩⲉϩ ⲥⲁϩⲛⲉ ⲙⲙⲟⲟⲩ 
ⲛⲁⲩ ϩⲛ ⲟⲩⲛⲟϭ ⲛϩⲟⲧⲉ ϫⲓⲛ ⲛⲉⲡⲁⲣⲭⲟⲥ ⲙⲛ ⲛⲉⲥⲧⲣⲁⲧⲩⲗⲁⲧⲏⲥ ⲁⲩⲱ 
ⲛⲕⲟⲙⲏⲥ ⲙⲛ ⲛϩⲏⲅⲉⲙⲱⲛ ϣⲁ ϩⲣⲁⲓ ⲉⲛⲉⲧⲣⲓⲃⲟⲩⲛⲟⲥ ⲙⲛ ⲛⲉⲡⲣⲱⲧⲟⲥ ⲁⲩⲱ 
 
ⲙⲙⲁⲧⲟⲓ ⲉⲧⲣⲉⲩϩⲁⲣⲉϩ ⲛⲥⲉⲁϩⲉ ⲣⲁⲧⲟⲩ ⲉⲛⲉⲩⲧⲁⲝⲓⲥ ⲛⲇⲟⲩⲝ ⲙⲛ ⲛϩⲏⲅⲉⲙⲱⲛ 
ⲉⲧⲣⲉⲩⲡⲣⲁⲥⲥⲉ ⲕⲁⲧⲁ ⲛⲉⲩⲉⲡⲁⲣⲭⲉⲓⲁ ϫⲉⲕⲁⲥ ⲉⲩⲛⲁϫⲱⲕ ⲉⲃⲟⲗ ⲛⲛⲉⲛⲧⲁ ⲡⲣⲣⲟ 
ⲟⲩⲉϩ ⲥⲁϩⲛⲉ ⲙⲙⲟⲟⲩ ⲛⲁⲩ ϩⲱⲥⲧⲉ ⲟⲩⲛ ⲡⲉⲧⲛⲁ<pb xml:id="ⲕ︦ⲉ︦"/>ⲥⲧⲟ ⲉⲃⲟⲗ ⲙⲡⲇⲓⲁ
ⲧⲁⲅⲙⲁ ⲙⲡⲣⲣⲟ ⲁⲩⲱ ⲛⲥⲉⲕⲁⲧⲁⲫⲣⲟⲛⲉⲓ ⲙⲙⲟⲟⲩ ⲉⲡⲙⲟⲩ ϩⲛ ⲧⲉⲝⲟⲩⲥⲓⲁ ⲙⲛ 
ⲧⲥⲏϥⲉ ⲙⲡⲣⲣⲟ ⲁϫⲛ ϯⲥⲟ ⲕⲁⲓ ⲅⲁⲣ ⲙⲉϥϯⲥⲟ ⲉⲉⲡⲁⲣⲭⲟⲥ ⲟⲩⲇⲉ ⲥⲧⲣⲁⲧⲩ
ⲗⲁⲧⲏⲥ ⲟⲩⲇⲉ ⲇⲟⲩⲝ ⲟⲩⲇⲉ ϩⲏⲅⲉⲙⲱⲛ ⲁⲩⲱ ⲛⲧⲣⲓⲃⲟⲩⲛⲟⲥ ⲙⲛ ⲛⲉⲡⲣⲟⲧⲟⲥ 
ⲁⲩⲱ ⲟⲛ ⲙⲙⲁⲧⲟⲓ ⲉⲓⲧⲉ ⲛⲁⲅⲁⲛⲟⲥ ⲁⲩⲱ ⲗⲁⲟⲥ ⲛⲓⲙ ⲉⲓⲧⲉ ⲉⲡⲓⲥⲕⲟⲡⲟⲥ ⲉⲓⲧⲉ 
ⲟⲩⲏⲏⲃ ⲉⲓⲧⲉ ⲙⲟⲩⲛⲁⲭⲟⲥ ⲁⲗⲗⲁ ϣⲁⲩϫⲱⲕ ⲉⲃⲟⲗ ⲛⲧⲕⲉⲗⲉⲩⲥⲓⲥ ⲙⲡⲣⲣⲟ 
ϩⲛ ⲟⲩⲟⲛ ⲛⲓⲙ ⲉⲛⲧⲁϥⲥϩⲁⲓ ⲉⲧⲃⲏⲏⲧⲟⲩ ϩⲛ ⲛⲉϥⲡⲣⲟⲥⲧⲁⲅⲙⲁ ⲛⲑⲉ ϩⲱⲱϥ 
ⲛⲧⲁⲛⲉⲓⲙⲉ ⲉⲡⲁⲓ ϩⲓⲧⲛ ⲛϩⲩⲡⲟⲙⲛⲏⲙⲁ ⲙⲙⲁⲣⲧⲩⲣⲟⲥ ⲉⲧⲟⲩⲁⲁⲃ ϫⲉ ⲛϥ
ϯⲥⲟ ⲁⲛ ⲉⲗⲁⲁⲩ ϩⲛ ⲛⲉⲛⲧⲁⲛϫⲟⲟⲩ ⲛⲑⲉ ⲛⲧⲁⲛϩⲉ ⲉⲣⲟⲥ ⲉϥϫⲓ ⲕⲃⲁ ⲙⲙⲟⲟⲩ 
ⲧⲏⲣⲟⲩ ⲁⲩⲱ ⲉϥⲕⲁⲧⲁⲕⲣⲓⲛⲉ ⲙⲙⲟⲟⲩ ⲉⲡⲙⲟⲩ ϩⲓⲧⲙ ⲡⲉⲓⲛⲉ ⲛⲛⲉϥⲡⲣⲟⲥⲧⲁ
ⲅⲙⲁ ⲛⲁⲓ ⲉⲧⲥⲏϩ ϩⲛ ⲛϩⲩⲡⲟⲙⲛⲏⲙⲁ ⲙⲙⲁⲣⲧⲏⲣⲟⲥ ⲛⲑⲉ ⲉⲧⲥⲏϩ ϩⲓⲧⲛ 
ⲛⲉϥⲥϩⲁⲓ ϫⲉ ⲛⲓⲙ ⲙⲛⲓⲙ ⲛⲉⲡⲓⲥⲕⲟⲡⲟⲥ ⲛⲧⲉ ⲧⲉⲭⲱⲣⲁ ⲉⲩϣⲁⲛⲥⲱⲧⲙ ⲛⲥⲁ 
ⲡⲁⲇⲓⲁⲧⲁⲅⲙⲁ ⲛⲧⲁⲓⲧⲟϭϥ ⲉⲃⲟⲗ ⲁⲩⲱ ⲛⲥⲉⲟⲩⲱϣⲧ ⲛⲛⲛⲟⲩⲧⲉ ⲉⲩⲛⲁϫⲓ ⲛⲟⲩ
 
ⲛⲟϭ ⲛⲉⲝⲟⲩⲥⲓⲁ ⲟⲩ ⲙⲟⲛⲟⲛ ϩⲛ ⲧⲉⲩⲡⲟⲗⲓⲥ ⲁⲗⲗⲁ ϩⲛ ⲧⲉⲭⲱⲣⲁ ⲧⲏⲣⲥ 
ⲉϣⲱⲡⲉ ⲇⲉ ⲉⲩⲧⲙⲥⲱⲧⲙ ⲛⲥⲁ ⲡⲁⲇⲓⲁⲧⲁⲅⲙⲁ ⲡⲉϫⲁϥ ⲁⲩⲱ ⲛⲥⲉⲧⲙⲟⲩⲱϣⲧ 
ⲛⲛⲛⲟⲩⲧⲉ ⲉⲩⲉⲕⲁⲧⲁⲕⲣⲓⲛⲉ ⲙⲙⲟⲟⲩ ⲉⲡⲙⲟⲩ ⲁⲩⲱ ⲟⲛ ⲧⲁⲓ ⲧⲉ ⲑⲉ ⲛⲧⲁⲩϩⲩ
ⲡⲟⲙⲉⲓⲛⲉ ⲛϭⲓ ⲙⲙⲁⲣⲧⲩⲣⲟⲥ ⲉⲧⲟⲩⲁⲁⲃ ϣⲁⲛⲧⲟⲩϫⲓ ⲙⲡⲉⲕⲗⲟⲙ ⲙⲡⲱⲛϩ 
ⲛⲧⲁⲛϫⲉ ⲛⲁⲓ ϫⲉ ⲉϣϫⲉ ⲡⲣⲣⲟ ⲛⲧⲁ ⲡⲛⲟⲩⲧⲉ ϯ ⲛⲁϥ ⲛⲟⲩⲉⲝⲟⲩⲥⲓⲁ <pb xml:id="ⲕ︦︦ϝ︦"/> 
ⲉⲧⲣⲉϥⲣ ⲣⲣⲟ ϩⲓϫⲙ ⲡⲕⲁϩ ⲟⲩⲛⲧⲁϥ ⲙⲙⲁⲩ ⲛⲟⲩϩⲟⲧⲉ ⲛⲧⲉⲓⲙⲓⲛⲉ ⲙⲛ ⲟⲩ
ϭⲱⲛⲧ ϩⲛ ⲟⲩⲛⲟϭ ⲛⲁⲡⲉⲓⲗⲏ ⲉϫⲛ ⲛⲉⲧⲥⲧⲟ ⲉⲃⲟⲗ ⲛⲛⲉϥⲡⲣⲟⲥⲇⲁⲅⲙⲁ ⲉⲧϯ 
ⲟⲩⲃⲏ ⲛⲉϥⲇⲓⲁⲧⲁⲅⲙⲁ ⲉⲧⲣⲉϥϫⲓ ⲕⲃⲁ ⲙⲙⲟⲟⲩ ϩⲛ ϩⲉⲛ ⲥⲏϥⲉ ⲙⲛ ϩⲉⲛ 
ⲕⲉⲇⲓⲙⲱⲣⲓⲁ ⲉⲩⲟϣ ⲕⲁⲧⲁ ⲡⲉⲧⲥⲏϩ ϫⲉ ⲉⲣⲉ ⲡϭⲱⲛⲧ ⲛⲟⲩⲣⲣⲟ ⲟⲛ ⲛⲑⲉ 
ⲙⲡⲁϣ ⲁϩⲟⲙ ⲛⲟⲩⲙⲟⲩⲓ ⲉϥϯ ⲥⲃⲱ ⲣⲱ ⲉⲩⲙⲛⲧⲁⲧⲛⲟⲩⲧⲉ ⲁⲩⲱ ⲡⲟⲥⲉ 
ⲛⲛⲉⲯⲩⲭⲏ ⲛϩⲉⲛ ⲙⲏⲏϣⲉ ⲉⲟⲩⲛⲧⲁϥ ⲙⲙⲁⲩ ⲛⲟⲩⲁⲡⲉⲓⲗⲏ ⲛϯϭⲟⲧ ⲁⲩⲱ 
ⲟⲩϭⲱⲛⲧ ⲛⲁⲧⲡⲉⲓⲑⲉ ⲙⲙⲟϥ ϩⲛ ϩⲉⲛ ⲭⲣⲏⲙⲁ ⲉⲓⲉ ⲡⲟⲥⲱ ⲙⲁⲗⲗⲱⲛ ⲡⲣⲣⲟ 
ⲛⲧⲡⲉ ⲙⲛ ⲡⲕⲁϩ ⲡⲇⲓⲙⲓⲟⲩⲣⲅⲟⲥ ⲙⲡⲧⲏⲣϥ ⲡⲉⲛⲧⲁϥⲧⲁⲙⲓⲉ ⲡⲧⲏⲣϥ ⲉⲃⲟⲗ
 
ϩⲙ ⲡⲉⲧⲉ ⲛϥϣⲟⲟⲡ ⲁⲛ ⲙⲡⲏⲩⲉ ⲙⲛ ⲡⲕⲁϩ ⲑⲁⲗⲁⲥⲥⲁ ⲙⲛ ⲛⲉⲧⲛϩⲏⲧⲥ 
ⲧⲏⲣⲟⲩ ⲛϥⲛⲁϭⲱⲛⲧ ⲁⲛ ⲏ ⲟⲩⲛ ⲗⲁⲁⲩ ⲛⲁⲉϣ ⲁⲙⲁϩⲧⲉ ⲛⲧⲟⲣⲅⲏ ⲙⲡⲉϥ
ϭⲱⲛⲧ ⲉϫⲛ ⲣⲱⲙⲉ ⲛⲓⲙ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲓⲧⲉ ⲕⲟⲩⲓ ⲉⲓⲧⲉ ⲛⲟϭ ⲉⲓⲧⲉ 
ⲛⲟⲩⲏⲏⲃ ⲉⲓⲧⲉ ⲙⲟⲩⲛⲁⲭⲟⲥ ⲉⲓⲧⲉ ⲣⲣⲟ ⲉⲓⲧⲉ ⲁⲣⲭⲱⲛ ⲉⲓⲧⲉ ⲁⲣⲭⲏⲅⲟⲥ ⲛⲓⲙ 
ⲛⲗⲁⲟⲥ ⲉϥⲛⲁⲧⲥⲧⲟ ⲉⲃⲟⲗ ⲛⲛⲉϥⲡⲣⲟⲥⲧⲁⲅⲙⲁ ⲙⲡϫⲟⲉⲓⲥ ⲙⲛ ⲡⲉϥⲛⲟⲙⲟⲥ 
ⲁⲩⲱ ⲛⲉϥⲇⲓⲕⲁⲓⲱⲙⲁ ⲙⲛ ⲛⲉϥϩⲁⲡ ⲁⲩⲱ ⲛⲉϥⲙⲛⲧⲙⲛⲧⲣⲉ ⲛⲁⲓ ⲛⲧⲁϥⲣ 
ⲙⲛⲧⲣⲉ ⲙⲙⲟⲟⲩ ⲛⲁⲛ ϫⲓⲛ ⲛϣⲟⲣⲡ ϩⲛ ⲧⲧⲁⲡⲣⲟ ⲛⲛⲉϥⲡⲣⲟⲫⲏⲧⲏⲥ ⲉⲧⲟⲩⲁⲁⲃ 
ⲁⲩⲱ ϩⲛ ⲧⲧⲁⲡⲣⲟ ⲙⲡⲉϥⲙⲟⲛⲟⲅⲉⲛⲏⲥ ⲡϣⲏⲣⲉ ⲓ︦ⲥ︦ ⲛⲑⲉ ⲉⲧⲣⲉ ⲡⲁⲡⲟⲥⲧⲟⲗⲟⲥ 
ⲉⲧⲟⲩⲁⲁⲃ ϫⲱ ⲙⲙⲟⲥ ϫⲉ ϩⲛ ϩⲁϩ ⲙⲙⲉⲣⲟⲥ ⲁⲩⲱ ϩⲛ ϩⲁϩ ⲛⲥⲙⲟⲧ ⲉⲁ 
ⲡⲛⲟⲩⲧⲉ ϣⲁϫⲉ ⲙⲛ ⲛⲉⲛⲉⲓⲟⲧⲉ ⲛϣⲟⲣⲡ ϩⲛ ⲛⲉⲡⲣⲟ<pb xml:id="ⲕ︦ⲍ︦"/>ⲫⲏⲧⲏⲥ ϩⲛ ⲑⲁⲏ 
ⲇⲉ ⲛⲛⲉϩⲟⲟⲩ ⲁϥϣⲁϫⲉ ⲛⲙⲙⲁⲛ ϩⲙ ⲡϣⲏⲣⲉ ⲡⲁⲓ ⲛⲧⲁϥⲕⲁⲁϥ ⲛⲕⲗⲏⲣⲟ
ⲛⲟⲙⲟⲥ ⲙⲡⲧⲏⲣϥ ⲡⲁⲓ ⲉⲛⲧⲁϥⲧⲁⲙⲓⲉ ⲛⲁⲓⲱⲛ ⲉⲃⲟⲗϩⲓⲧⲟⲟⲧϥ ⲁⲩⲱ ⲟⲛ ϩⲛ 
ⲧⲧⲁⲡⲣⲟ ⲛⲛⲉϥⲁⲡⲟⲥⲧⲟⲗⲟⲥ. ⲟⲩ ϭⲉ ⲡⲉⲧⲛⲁϣⲱⲡⲉ ⲛⲛⲁⲓ ⲛⲧⲉⲓⲙⲓⲛⲉ ⲏ ⲛⲓⲙ 
ⲡⲉⲧⲛⲁϣⲡⲓⲑⲉ ⲙⲡϭⲱⲛⲧ ⲙⲡⲛⲟⲩⲧⲉ ⲡⲣⲣⲟ ⲛⲧⲡⲉ ⲙⲛ ⲡⲕⲁϩ ⲡⲁⲓ ⲉⲧϯ ⲥⲃⲱ 
ⲉⲧⲙⲛⲧⲛⲟⲩⲧⲉ ϩⲛ ⲟⲩⲙⲉ ⲉⲧⲣⲉⲩⲟⲩⲱϣⲧ ⲁⲛ ⲛϩⲉⲛ ϣⲉ ⲙⲛ ϩⲉⲛ ⲱⲛⲉ ⲛⲑⲉ 
ⲛⲛⲉⲣⲣⲱⲟⲩ ⲛⲧⲁⲩⲡⲱϣⲥ ⲛⲁⲓ ⲛⲧⲁⲛϣⲁϫⲉ ⲉⲧⲃⲉ ⲑⲟⲧⲉ ⲙⲛ ⲧⲟⲣⲅⲏ ⲙⲡⲉⲩ
 
ϭⲱⲛⲧ ⲛⲁⲓ ⲟⲛ ⲉⲧϯ ⲥⲃⲱ ⲉⲟⲩⲱϣⲧ ⲛϩⲉⲛ ϣⲉ ⲙⲛ ϩⲉⲛ ⲱⲛⲉ ⲁⲩⲱ ⲡⲕⲉ
ⲥⲉⲉⲡⲉ ⲧⲏⲣϥ ⲛϩⲱⲃ ⲛϭⲓϫ ⲛⲣⲱⲙⲉ ⲁⲗⲗⲁ ⲉⲣⲉ ⲡϫⲟⲉⲓⲥ ϯ ⲥⲃⲱ ⲛⲁⲛ ⲉⲧⲣⲉⲛ
ⲟⲩⲱϣⲧ ⲛⲁϥ ϩⲛ ⲟⲩⲡⲛ︦ⲁ︦ ⲙⲛ ⲟⲩⲙⲉ ϫⲉ ⲛⲧⲟϥ ⲡⲉ ⲡⲛⲟⲩⲧⲉ ⲙⲙⲉ
ⲙⲁⲩⲁⲁϥ ⲕⲁⲧⲁ ⲡⲉⲧⲥⲏϩ ϫⲉ ⲟⲩⲡⲛ︦ⲁ︦ ⲡⲉ ⲡⲛⲟⲩⲧⲉ ⲁⲩⲱ ⲛⲉⲧⲛⲁⲟⲩⲱϣⲧ ⲛⲁϥ
ϣϣⲉ ⲉⲣⲟⲟⲩ ⲉⲧⲣⲉⲩⲟⲩⲱϣⲧ ϩⲛ ⲟⲩⲡⲛ︦ⲁ︦ ⲙⲛ ⲟⲩⲙⲉ ⲁⲩⲱ ⲉⲧⲣⲉⲩⲣ ϩⲙ
ϩⲁⲗ ⲛⲁϥ ϫⲉ ⲛⲧⲟϥ ⲡⲉ ⲡⲣⲣⲟ ⲛⲧⲡⲉ ⲙⲛ ⲡⲕⲁϩ ⲁⲩⲱ ⲛⲧⲟϥ ⲡⲉ ⲛⲧⲁϥ
ⲧⲁⲙⲓⲟⲟⲩ ⲛⲥⲉϣⲟⲟⲡ ⲁⲛ ⲉⲓⲧⲉ ⲁⲅⲅⲉⲗⲟⲥ ⲉⲓⲧⲉ ⲁⲣⲭⲏ ⲉⲓⲧⲉ ⲉⲝⲟⲩⲥⲓⲁ ⲉⲓⲧⲉ 
ⲛⲉⲧϩⲛ ⲙⲡⲏⲩⲉ ⲧⲏⲣⲟⲩ ⲛⲧⲁⲩϣⲱⲡⲉ ⲅⲁⲣ ⲧⲏⲣⲟⲩ ⲉⲃⲟⲗϩⲓⲧⲟⲟⲧϥ. ⲉⲓⲥϩⲏⲏⲧⲉ 
ⲟⲩⲛ ⲁⲛⲉⲓⲙⲉ ϫⲉ ⲟⲩⲟⲓ ⲛⲅⲉⲛⲟⲥ ⲛⲓⲙ ⲛⲣⲱⲙⲉ ⲉⲛϥϩⲁⲣⲉϩ ⲁⲛ ⲉⲛⲉⲡⲣⲟⲥ
ⲧⲁⲅⲙⲁ ⲙⲡϫⲟⲉⲓⲥ ⲉⲃⲟⲗϩⲛ ⲛⲉⲅⲣⲁⲫⲏ ⲉⲧⲟⲩⲁⲁⲃ. ⲛⲣⲣⲱⲟⲩ ⲙⲉⲛ ⲛⲧⲁⲛ
ϣⲁϫⲉ ⲉⲧⲃⲏⲏⲧⲟⲩ ⲛⲁⲓ ⲛⲧⲁⲩⲥⲁϩⲱⲟⲩ ⲉⲃⲟⲗϩⲛ ⲧⲙⲉ ⲉⲩϫⲓ ⲕ<pb xml:id="ⲕ︦ⲏ︦"/>ⲃⲁ 
ⲛϩⲉⲛ ⲥⲱⲙⲁ ϩⲛ ⲧⲥⲏϥⲉ ⲏ ⲛⲧⲟϥ ϩⲙ ⲡⲕⲱϩⲧ ⲙⲛ ϩⲉⲛ ⲕⲉⲃⲁⲥⲁⲛⲟⲥ ⲧⲉ
ⲯⲩⲭⲏ ⲇⲉ ⲛⲧⲟⲥ ⲛⲥⲉⲛⲁϭⲙϭⲟⲙ ⲉⲣⲟⲥ ⲁⲛ ⲟⲩⲇⲉ ⲛⲥⲉⲥⲟⲟⲩⲛ ϫⲉ ⲉⲥⲱⲧⲛ ϩⲙ 
ⲡⲣⲱⲙⲉ ⲁⲗⲗⲁ ⲉϣⲁⲥⲉⲓ ⲉⲃⲟⲗ ϩⲛ ⲟⲩϩⲱⲡ ⲛⲥⲃⲱⲕ ⲛϭⲓϫ ⲙⲡⲛⲟⲩⲧⲉ ⲛϥϯ 
ⲛⲁⲥ ⲕⲁⲧⲁ ⲡⲉⲥⲙⲡϣⲁ ⲡⲛⲟⲩⲧ ⲇⲉ ⲛⲧⲟϥ ⲧⲉⲯⲩⲭⲏ ⲙⲛ ⲡⲥⲱⲙⲁ ⲛⲛⲉⲧⲛⲁⲣ 
 
ⲁⲧⲥⲱⲧⲙ ⲛⲥⲱϥ ϣⲁϥϫⲓ ⲕⲃⲁ ⲙⲙⲟⲟⲩ ϩⲓ ⲟⲩⲥⲟⲡ ⲛϩⲣⲁⲓ ϩⲙ ⲡⲕⲱϩⲧ ⲛⲧ
ⲅⲉϩⲉⲛⲛⲁ. ⲱ ⲡⲛⲟⲩⲧⲉ ⲙⲙⲉ ⲙⲁⲩⲁⲁϥ ⲁⲩⲱ ⲡϫⲟⲉⲓⲥ ⲙⲡⲉⲟⲟⲩ ⲓ︦ⲥ︦ ⲙⲙⲛⲧⲁⲛ 
ϣⲁϫⲉ ⲉϫⲱ ⲙⲡⲉⲕⲙⲧⲟ ⲉⲃⲟⲗ ⲉⲕϣⲁⲛⲕⲣⲓⲛⲉ ⲉϥⲓ ⲱⲡ ⲛⲙⲙⲁⲛ ⲕⲁⲧⲁ ⲛⲙ
ⲡϣⲁ ⲛⲛⲉⲙⲡⲉⲑⲟⲟⲩ ⲁⲗⲗⲁ ⲉⲕⲛⲁⲕⲱ ⲉⲃⲟⲗ ⲉⲧⲃⲉ ⲡⲉⲕⲣⲁⲛ ⲙⲁⲩⲁⲁϥ ϫⲉ 
ϥⲟⲩⲁⲁⲃ ⲁⲩⲱ ϥϩⲁ ⲉⲟⲟⲩ ϣⲁ ⲉⲛⲉϩ. ⲟⲩⲟⲓ ⲛⲣⲱⲙⲉ ⲛⲓⲙ ⲉϥⲛⲛⲁⲁⲙⲉⲗⲉⲓ 
ⲉⲧⲙⲉⲓ ⲉⲃⲟⲗϩⲙ ⲡⲛⲟⲃⲉ ϣⲁⲛⲧⲉϥⲙⲟⲩ ⲕⲁⲧⲁ ⲑⲉ ⲛⲧⲁⲛϫⲉ ⲡⲁⲓ ⲛϩⲁϩ ⲛⲥⲟⲡ. 
ⲟⲩ ϭⲉ ⲡⲉⲧⲉ ⲙⲡⲟⲩϯ ⲟⲥⲉ ⲙⲙⲟϥ ⲛϭⲓ ⲛⲉⲧⲛⲁⲁⲙⲉⲗⲉⲓ ϣⲁⲛⲧⲟⲩⲙⲟⲩ ϩⲙ 
ⲡϫⲱϩⲙ ⲉⲁⲩϯ ⲟⲥⲉ ⲛⲧⲉⲩϭⲓ ⲛⲉⲓ ϣⲁⲣⲟⲟⲩ ⲕⲁⲗⲱⲥ ϩⲓⲧⲛ ⲛⲁⲅⲅⲉⲗⲟⲥ ϩⲙ 
ⲡⲉϩⲟⲟⲩ ⲙⲡⲉⲩϭⲙ ⲡϣⲓⲛⲉ ⲉⲧⲣⲉⲩⲁⲥⲡⲁⲍⲉ ⲙⲙⲟⲟⲩ ϩⲛ ⲟⲩⲣⲁϣⲉ ⲉⲧⲣⲉⲩ
ϩⲩⲙⲙⲉⲩⲉ ⲛⲙⲙⲁⲩ ϩⲛ ⲟⲩⲥⲙⲏ ⲛⲟⲩⲛⲟϥ ϩⲓ ⲧⲉⲗⲏⲗ ⲕⲁⲧⲁ ⲡⲉⲧⲥⲏϩ ϫⲉ 
ⲛⲁⲓ ⲁⲓⲣ ⲡⲙⲉⲉⲩⲉ ⲁⲓⲡⲱϩⲧ ⲛⲧⲁⲯⲩⲭⲏ ⲉϩⲣⲁⲓ ⲉϫⲱⲓ ϫⲉ ϯⲛⲏⲩ ⲉⲃⲟⲗϩⲓⲧⲛ 
ⲟⲩⲙⲁ ⲛⲥⲕⲏⲛⲏ ⲛϣⲡⲏⲣⲉ ϣⲁ ⲡⲏⲓ ⲙⲡⲁⲛⲟⲩⲧⲉ ϩⲛ ⲟⲩⲥⲙⲏ ⲛⲧⲉⲗⲏⲗ ϩⲓ 
ⲟⲩⲱⲛϩ ⲉⲃⲟⲗ ⲛϩⲣⲟⲟⲩ ⲙⲡⲉⲧⲣ ϣⲁ. ⲉⲧⲃⲉ ⲟⲩ ⲧⲉⲗⲩⲡⲉⲓ ⲧⲁⲯⲩⲕⲏ ⲁⲩⲱ ⲉⲧⲃⲉ 
ⲟⲩ ⲧⲉ<pb xml:id="ⲕ︦ⲑ︦"/>ϣⲧⲟⲣⲧⲣ ⲙⲙⲟⲓ. ϩⲉⲗⲡⲓⲍⲉ ⲉⲡⲛⲟⲩⲧⲉ ϫⲉ ϯⲛⲁⲟⲩⲱⲛϩ ⲛⲁϥ 
 
ⲉⲃⲟⲗ ⲡⲟⲩϫⲁⲓ ⲙⲡⲁϩⲟ ⲡⲉ ⲡⲛⲟⲩⲧⲉ. ⲕⲁⲓ ⲅⲁⲣ ⲛⲧⲁ ⲡⲉⲧϣⲁϫⲉ ϩⲙ ⲡⲉⲛⲉⲓⲱⲧ 
ⲇⲁⲩⲉⲓⲇ ϫⲉ ⲡⲁⲓ ⲉⲧⲃⲉ ⲇⲁⲩⲉⲓⲇ ⲁⲛ ⲙⲙⲁⲧⲉ ⲁⲗⲗⲁ ⲉⲧⲃⲉ ⲟⲩⲟⲛ ⲛⲓⲙ ⲉⲧⲛⲁⲣ 
ⲙⲡϣⲁ ⲛⲃⲱⲕ ⲉϩⲟⲩⲛ ⲉⲡⲱⲛϩ ⲛⲟⲩⲟⲉⲓϣ ⲛⲓⲙ ϩⲛ ⲛⲉⲧⲛⲁⲥⲁϩⲱⲟⲩ ⲉⲃⲟⲗ 
ⲙⲡⲛⲟⲃⲉ ⲛⲥⲉⲙⲉⲧⲁⲛⲟⲉⲓ ⲉϫⲱⲟⲩ ϩⲛ ⲟⲩϩⲟⲧⲉ ⲙⲛ ⲟⲩⲥⲧⲱⲧ ⲙⲡⲉⲙⲧⲟ ⲉⲃⲟⲗ 
ⲙⲡⲛⲟⲩⲧⲉ ⲏ ⲣⲱ ⲙⲡⲟⲩⲣ ⲛⲟⲃⲉ ϩⲱⲗⲱⲥ ϫⲉⲕⲁⲥ ⲉⲩⲛⲁϫⲓ ⲉⲟⲟⲩ ⲛϩⲟⲩⲟ. ⲟⲩ 
ϭⲉ ⲡⲉⲧⲉ ⲙⲡⲉⲧⲛϯ ⲟⲥⲉ ⲙⲙⲟϥ ⲱ ⲛⲉⲧⲛϣⲁϫⲉ ⲉⲧⲃⲏⲏⲧⲟⲩ ϩⲛ ⲟⲩⲗⲩⲡⲉⲓ 
ⲙⲛ ⲟⲩⲙⲕⲁϩ ⲛϩⲏⲧ. ⲁⲧⲉⲧⲛϯ ⲟⲥⲉ ⲛⲧⲉⲧⲛϭⲓ ⲛⲃⲱⲕ ⲉϩⲟⲩⲛ ϩⲛ ⲙⲡⲩⲗⲏ 
ⲛⲙⲡⲏⲩⲉ ϩⲛ ⲟⲩⲡⲁⲣⲣⲏⲥⲓⲁ ⲁⲗⲗⲁ ⲉⲧⲣⲉⲩⲥⲉϣⲧ ⲧⲏⲩⲧⲛ ϩⲓⲣⲛ ⲙⲡⲩⲗⲏ ⲛⲙ
ⲡⲏⲩⲉ ⲉⲧⲉⲧⲛϩⲁ ϣⲓⲡⲉ ϩⲓ ⲑⲗⲓⲯⲓⲥ ϩⲓ ⲛⲟϭⲛⲉϭ ⲛⲓⲙ. ⲁⲧⲉⲧⲛϯ ⲟⲥⲉ ⲛⲧⲉⲧⲛϭⲓ 
ⲛⲃⲱⲕ ⲉϩⲟⲩⲛ ϩⲛ ⲧⲙⲏⲧⲉ ⲛⲛⲁⲅⲅⲉⲗⲟⲥ ϩⲛ ⲟⲩⲣⲁϣⲉ ⲛⲙⲙⲁⲩ ⲁⲩⲱ ⲉⲩⲣ 
ϣⲁ ⲛⲙⲙⲏⲧⲛ ϩⲛ ⲟⲩⲉⲟⲟⲩ ⲛⲧⲉⲧⲛϣⲟⲃⲉ ⲁⲛ ⲉⲣⲟⲟⲩ ϩⲙ ⲡⲉⲩⲉⲟⲟⲩ ⲉⲧⲣⲉ 
ⲧⲉⲧⲛⲃⲱⲕ ϩⲱⲱϥ ⲉϩⲟⲩⲛ ϩⲛ ⲟⲩϩⲟⲧⲉ ⲙⲛ ⲟⲩⲥⲧⲱⲧ ⲉⲧⲉⲧⲛⲟ ⲛⲕⲁⲕⲉ ϩⲛ ⲟⲩ
ⲥⲱϣ ⲙⲛ ⲟⲩϣⲓⲡⲉ ⲁⲩⲱ ⲟⲛ ⲁⲧⲉⲧⲛϯ ⲟⲥⲉ ⲛⲧⲉⲧⲛϭⲓ ⲛⲟⲩⲱϣⲧ ⲁϫⲛ ϩⲟⲧⲉ 
ⲙⲡⲉⲙⲧⲟ ⲉⲃⲟⲗ ⲙⲡⲛⲟⲩⲧⲉ ϩⲓ ⲡⲃⲏⲙⲁ ⲙⲡⲉⲭ︦ⲥ︦ ⲁⲧⲉⲧⲛϯ ⲟⲥⲉ ⲙⲡⲁⲓ ⲱ ⲛⲉⲧ
 
ⲛⲁⲙⲟⲩ ϩⲛ ⲛⲉⲩⲛⲟⲃⲉ ⲙⲡⲟⲩⲉⲓ ⲉⲃⲟⲗ ⲛϩⲏⲧⲟⲩ ⲉⲧⲣⲉ ⲡⲣⲣⲟ ⲡⲉⲭ︦ⲥ︦ ⲥⲙⲟⲩ 
ⲉⲣⲱⲧⲛ. ⲁⲧⲉⲧⲛϯ ⲟⲥⲉ ⲙⲡⲉⲕⲗⲟⲙ ⲙⲡⲱⲛϩ ⲡⲁⲓ ⲉⲧⲉⲣⲉ ⲡⲉⲭ︦ⲥ︦ ⲛⲁⲧⲁⲁϥ 
ⲉϫⲛ ⲛⲉⲛⲧⲁⲩϫⲣⲟ <pb xml:id="ⲗ︦"/> ⲧⲏⲣⲟⲩ ⲛⲁⲓ ⲉⲧⲃⲏⲕ ϣⲁⲣⲟⲩ ϩⲛ ⲟⲩⲉⲟⲟⲩ ⲁⲩⲱ 
ⲉⲧⲣⲉϥϯ ⲧⲏⲩⲧⲛ ⲉⲧⲟⲟⲧⲟⲩ ⲛⲛⲁⲅⲅⲉⲗⲟⲥ ⲛϥⲧⲛⲛⲟⲟⲩ ⲧⲏⲩⲧⲛ ⲉⲑⲓⲗ︦ⲏ︦ⲙ︦ ⲛⲧⲡⲉ 
ⲙⲛ ϩⲉⲛ ⲧⲃⲁ ⲛⲁⲅⲅⲉⲗⲟⲥ ⲧⲡⲟⲗⲓⲥ ⲛⲛⲇⲓⲕⲁⲓⲟⲥ ⲙⲛ ⲛⲉⲧⲟⲩⲁⲁⲃ ⲧⲏⲣⲟⲩ ⲁⲩⲱ 
ⲁⲧⲉⲧⲛϯ ⲟⲥⲉ ⲙⲡⲁⲥⲡⲁⲥⲙⲟⲥ ⲛⲛⲇⲓⲕⲁⲓⲟⲥ ⲙⲛ ⲛⲉⲧⲟⲩⲁⲁⲃ ϩⲛ ⲑⲓⲗ︦ⲏ︦ⲙ︦ ⲛⲧⲡⲉ 
ⲁⲩⲱ ⲟⲛ ⲛⲥⲉⲙⲟⲟϣⲉ ⲛⲙⲙⲏⲧⲛ ϩⲛ ⲟⲩⲣⲁϣⲉ ⲛϭⲓ ⲛⲇⲓⲕⲁⲓⲟⲥ ⲙⲛ ⲛⲉⲧⲟⲩⲁⲁⲃ 
ⲧⲏⲣⲟⲩ ⲁⲩⲱ ⲉⲧⲣⲉⲩⲥⲁⲃⲉ ⲧⲏⲩⲧⲛ ⲙⲙⲟⲓϩⲉ ⲙⲛ ⲛⲉϣⲡⲏⲣⲉ ⲧⲏⲣⲟⲩ ⲛⲛⲉ
ϩⲃⲏⲩⲉ ⲛⲛϭⲓϫ ⲙⲡⲛⲟⲩⲧⲉ ⲉⲧϩⲁ ⲉⲟⲟⲩ ⲉⲧⲛϩⲏⲧⲥ ⲕⲁⲧⲁ ⲡⲉⲧⲥⲏϩ ϫⲉ ϯⲛⲁ
ⲛⲁⲩ ⲙⲡⲏⲩⲉ ⲛⲛⲉϩⲃⲏⲩⲉ ⲛⲛⲉⲕⲧⲏⲏⲃⲉ. ⲁⲩⲱ ⲁⲧⲉⲧⲛϯ ⲟⲥⲉ ⲛⲧϭⲓ ⲛⲣ ϣⲁ ϩⲛ 
ⲧⲉⲕⲕⲗⲏⲥⲓⲁ ⲛϣⲣⲡ ⲙⲙⲓⲥⲉ ⲉⲧⲥⲏϩ ϩⲛ ⲙⲡⲏⲩⲉ ⲙⲛ ⲛⲉⲡⲛ︦ⲁ︦ ⲛⲛⲇⲓⲕⲁⲓⲟⲥ 
ⲉⲧϫⲏⲕ ⲉⲃⲟⲗ. ⲁⲩⲱ ⲉⲧⲉⲧⲛϯ ⲟⲥⲉ ⲛⲛⲉⲧⲉ ⲙⲡⲉⲃⲁⲗ ⲛⲁⲩ ⲉⲣⲟⲟⲩ ⲙⲛ ⲛⲉⲧⲉ 
ⲙⲡⲉⲙⲁⲁϫⲉ ⲥⲟⲧⲙⲟⲩ ⲙⲛ ⲛⲉⲧⲉ ⲙⲡⲟⲩⲁⲗⲉ ⲉϫⲙ ⲡϩⲏⲧ ⲛⲣⲱⲙⲉ ⲛⲁⲓ ⲛⲧⲁ 
ⲡⲛⲟⲩⲧⲉ ⲥⲃⲧⲟⲟⲧⲟⲩ ⲛⲛⲉⲧⲉⲓⲙⲉ ⲙⲙⲟϥ. ⲁⲩⲱ ⲁⲧⲉⲧⲛϯ ⲟⲥⲉ ⲛⲑⲃⲥⲱ ⲛⲉⲟⲟⲩ 
 
ⲑⲃⲥⲱ ⲛⲛⲁⲅⲅⲉⲗⲟⲥ ⲛⲁⲧⲙⲟⲩⲛⲅ ⲛϭⲓϫ ⲙⲛ ⲟⲩⲕⲗⲟⲙ ⲛϣⲟⲩϣⲟⲩ ⲉϫⲛ ⲧⲉ
ⲧⲛⲁⲡⲉ. ⲁⲩⲱ ⲟⲛ ⲁⲧⲉⲧⲛϯ ⲟⲥⲉ ⲛⲧϭⲓ ⲛⲛⲁⲩ ⲉⲡⲉⲟⲟⲩ ⲛⲛⲉⲡⲣⲟⲫⲏⲧⲏⲥ ϩⲛ 
ⲙⲡⲏⲩⲉ ⲁⲩⲱ ⲟⲛ ⲛⲧⲁⲓⲟ ⲛⲛⲁⲡⲟⲥⲧⲟⲗⲟⲥ ϩⲛ ⲑⲓⲗ︦ⲏ︦ⲙ︦ ⲛⲧⲡⲉ. ⲁⲩⲱ ⲁⲧⲉⲧⲛϯ ⲟⲥⲉ 
ⲛⲧϭⲓ ⲛⲛⲁⲩ ⲉⲁⲃⲣⲁϩⲁⲙ ⲙⲛ ⲓⲥⲁⲁⲕ ⲙⲛ ⲓⲁⲕⲱⲃ ⲁⲩⲱ ⲧϭⲓ ⲛⲟⲩⲱϩ ⲛⲙⲙⲁⲩ 
ϩⲛ ⲟⲩⲣⲁϣⲉ ϩⲛ ⲛⲉⲥⲕⲏⲛⲏ ⲛⲙⲙⲁ ⲛⲙⲧⲟⲛ <note note="sic exit">.</note>
