<pb xml:id="ⲥ︦ⲟ︦ⲍ︦"/> ⲧⲏⲛ <note note="uncertain">ⲛϣⲟⲩ</note> ⲡⲣⲱⲙⲉ ⲉⲧϣⲱⲛⲉ ⲛⲧⲛⲧⲛⲛⲟⲟⲩϥ ⲛⲏⲧⲛ ⲏ ⲉϥϩⲁⲧⲉ 
ⲧⲏⲩⲧⲛ ϩⲱⲧⲧⲏⲩⲧⲛ ϫⲉ ⲉⲧⲉⲧⲛⲛⲁϫⲟⲟⲩϥ ⲛⲁⲛ ⲛϩⲟⲩⲟ ⲇⲉ ⲉⲧⲃⲉ ⲡⲉⲛⲣ ϩⲙⲙⲉ 
ⲏ ⲉϣϫⲉ ⲉⲧⲉⲧⲛⲙⲟⲩⲧⲉ ⲁⲛ ϫⲉ ⲉⲓⲱⲧ ϩⲙ ⲡⲗⲁⲥ ⲙⲙⲁⲧⲉ. ⲟⲩ ⲡⲉ ⲡϩⲱⲃ ⲉⲓϣⲁⲛ
ⲧⲁⲁϥ ⲛⲟⲩⲉⲓ ϩⲁⲧⲉ ⲧⲏⲩⲧⲛ ϩⲛ ⲛⲁϭⲓϫ ⲏ ⲛⲧⲟϥ ϩⲁⲧⲏⲛ ⲟⲩ ⲡⲉⲧⲉϣϣⲉ ⲁⲛ 
ⲡⲉ ⲁⲩⲱ ⲛⲧⲁⲧⲟⲣⲡϥ ⲉⲃⲟⲗ ϩⲛ ⲧϭⲓϫ ⲛϩⲉⲛ ⲕⲟⲟⲩⲉ ⲉⲧⲙⲧⲁⲁϥ ⲛⲁⲩ ⲏ ⲉⲓ
ⲡⲣⲟⲧⲣⲉ ⲙⲙⲱⲧⲛ ⲉⲥⲉ ⲏⲣⲡ ⲡⲉⲧⲉϩⲛⲁⲓ ⲁⲛ ⲡⲉ ⲉⲧⲣⲉ ⲛϫⲱⲱⲣⲉ ⲉⲧⲛϩⲏⲧⲛ ⲣ 
ϩⲉⲛ ϩⲃⲏⲩⲉ ⲙⲙⲛⲧⲙⲁⲣⲧⲩⲣⲟⲥ. ⲏ ⲡϩⲱⲃ ⲛⲛⲉⲧⲟⲩⲁⲁⲃ ⲧⲏⲣⲟⲩ ⲁⲛ ⲡⲉ ⲏ 
ϩⲓⲥⲉ ⲁⲛ ϩⲓ ⲙⲟⲕϩⲥ ⲡⲉⲧⲥⲏϩ ϩⲛ ⲛⲉⲅⲣⲁⲫⲏ. ⲙⲏ ⲟⲩⲛ ⲗⲁⲁⲩ ⲛⲙⲧⲟⲛ ⲏ ⲙⲛ 
ⲟⲛ ⲉⲙⲉϥⲥⲟⲟϥ ϣⲁⲛⲧϥⲙⲟⲩ ⲁⲗⲗⲁ ⲉⲓⲟⲩⲱϣ ⲭⲱⲣⲓⲥ ⲛⲕⲁⲛⲱⲛ ⲉⲧⲕⲏ ⲛⲁⲛ 
 
ⲉϩⲣⲁⲓ ⲉⲧⲙⲧⲣⲉ ⲗⲁⲁⲩ ϩⲣⲁⲓ ⲛϩⲏⲧⲛ ⲕⲣⲙⲣⲙ ⲏ ϭⲛ ⲁⲣⲓⲕⲉ ⲁⲩⲱ ⲉⲧⲙⲧⲣⲉ 
ⲡⲉϥⲁⲅⲁⲑⲟⲛ ϣⲱⲡⲉ ⲕⲁⲧⲁ ⲟⲩϩⲧⲟⲣ ⲁⲗⲗⲁ ⲉϩⲛⲁϥ. ⲉⲧⲃⲉ ⲡⲁⲓ ⲧⲁⲙⲟⲓ ϩⲛ 
ⲟⲩⲱⲣϫ ϩⲛ ⲛⲉⲧⲛⲥϩⲁⲓ ⲧⲏⲣⲧⲛ ϩⲓ ⲟⲩⲥⲟⲡ ⲁϫⲛ ϩⲩⲡⲟⲕⲣⲓⲛⲉ ϫⲉ ϩⲓⲧⲛ ⲟⲩ 
ⲁⲧⲉⲧⲛϥⲓ ⲡⲉⲓⲧⲱϣ ⲙⲙⲁⲩ ϩⲁⲧⲉ ⲧⲏⲩⲧⲛ ϫⲉⲕⲁⲥ ⲉⲓⲛⲁⲉⲓⲙⲉ ϫⲉ ⲟⲩ ⲧⲉ ⲧⲱ
ⲫⲉⲗⲓⲁ ⲛⲛⲁϩⲣⲙ ⲡⲛⲟⲩⲧⲉ ⲁⲩⲱ ⲛⲛⲁϩⲣⲛ ⲛⲣⲱⲙⲉ. ⲁⲩⲱ ⲡⲉⲧⲛⲥⲟⲟⲩ ⲛⲥⲟⲡ 
ϩⲓ ⲣⲟⲩϩⲉ ⲣ ⲛⲉⲧⲛϣⲗⲏⲗ ⲙⲙⲁⲧⲉ ϩⲙ ⲡⲉⲧⲛⲏⲓ ⲙⲡⲣⲣ ϩⲱⲃ ϣⲁⲛϯⲥⲣϥⲉ 
ⲛⲧⲁⲙⲉϣⲧ ⲡⲉⲓϩⲱⲃ ⲡⲁⲓ ⲙⲛ ϩⲉⲛ ⲕⲉϩⲃⲏⲩⲉ ⲟⲛ ⲉⲩⲧⲛⲧⲱⲛ ⲉⲛⲁⲓ ϫⲉ ϯⲕⲣⲓⲛⲉ 
ⲉⲧⲙⲧⲣⲉ ⲣⲱⲙⲉ ϭⲛ ϣⲁϫⲉ ⲉϫⲱ ϩⲛ ⲗⲁⲁⲩ ⲛⲁⲫⲟⲣⲙⲏ ϩⲙ ⲡⲉϩⲟⲟⲩ <pb xml:id="ⲥ︦ⲟ︦ⲏ︦"/> 
ⲙⲡϩⲁⲡ. ⲁⲩⲱ ⲛϣⲱⲣⲡ ⲟⲛ ⲣ ⲛⲉⲧⲛϣⲗⲏⲗ ⲕⲁⲗⲱⲥ ⲁⲩⲱ ⲡⲉⲧⲛⲕⲉϩⲱⲃ ⲛϭⲓϫ 
ϣⲏⲙ ⲟⲛ ⲁⲁϥ ⲕⲁⲧⲁ ⲛⲉⲧⲛⲕⲁⲛⲱⲛ ⲙⲡⲣⲡϩ ⲙⲉⲉⲣⲉ ⲡⲁⲣⲁ ⲡϣⲓ ϫⲉ ⲛⲛⲉⲧⲛ
ⲁⲁⲩ ⲉⲧⲉⲧⲛϣⲧⲣⲧⲱⲣ ⲙⲡⲣϣⲱⲣⲡ ⲟⲛ ⲡⲁⲣⲁ ⲡⲛⲁⲩ. ⲁⲓϫⲟⲟⲥ ⲛϩⲁϩ ⲛⲥⲟⲡ 
 
ϫⲉ ⲡⲙⲁ ⲁⲛ ⲛⲧⲣⲉ ⲡⲣⲱⲙⲉ ⲟⲩⲱⲛϩ ⲉⲃⲟⲗ ⲛⲧⲉϥⲙⲛⲧϫⲱⲱⲣⲉ ⲡⲉ ⲧⲙⲏⲧⲉ 
ⲛϩⲉⲛ ϩⲗⲗⲟ ⲙⲛ ϩⲉⲛ ϩⲗⲗⲱ ⲙⲛ ϩⲉⲛ ϣⲏⲣⲉ ⲙⲛ ⲛⲉⲧϩⲟⲥⲉ ⲛϩⲟⲩⲟ ϩⲣⲁⲓ 
ⲛϩⲏⲧⲛ ⲁⲗⲗⲁ ⲡⲛⲁⲩ ⲛϣⲗⲏⲗ ⲁϫⲛ ⲱϫⲛ ⲏ ⲛⲟⲩⲙⲉⲗⲉⲧⲏ ⲉⲛⲁϣⲱⲥ ⲏ ⲛⲣ 
ⲟⲩϣⲏ ⲛⲣⲟⲉⲓⲥ ϩⲛ ⲟⲩϭⲟⲙ ϥⲟⲩⲟⲛϩ ⲉⲃⲟⲗ ⲛⲛⲁϩⲣⲛ ⲛⲥⲁⲃⲉⲉⲩ. ⲁⲩⲱ ⲡⲉⲧ
ⲟⲩⲉϣ ⲉⲅⲕⲣⲁⲧⲉⲩⲉ ⲙⲙⲟϥ ⲉϣⲡ ϩⲓⲥⲉ ⲛϩⲟⲩⲟ ⲛⲓⲙ ⲡⲉⲧⲣⲁϣⲉ ⲁⲛ ⲛⲙⲙⲁϥ 
ϩⲛ ⲧⲡⲉ ⲁⲩⲱ ϩⲓϫⲙ ⲡⲕⲁϩ ϩⲛ ⲛⲣⲱⲙⲉ ⲧⲏⲣⲟⲩ ⲉⲧⲟⲩⲉϣ ⲡⲉⲟⲟⲩ ⲙⲡⲛⲟⲩⲧⲉ 
ⲁⲩⲱ ⲡⲧⲁⲓⲟ ⲛⲛⲉϥⲧⲟⲡⲟⲥ ⲉⲧⲟⲩⲁⲁⲃ. ⲙⲟⲛⲟⲛ ⲙⲡⲣⲁⲙⲉⲗⲉⲓ ⲉⲧⲁⲙⲟⲓ ϫⲉ ⲑⲟⲧⲉ 
ⲙⲡⲛⲟⲩⲧⲉ ⲙⲡⲁⲙⲧⲟ ⲉⲃⲟⲗ ⲛⲛⲁⲩ ⲛⲓⲙ ⲉⲧⲃⲉ ⲧⲏⲩⲧⲛ. ϯⲥⲟⲡⲥ ⲙⲙⲱⲧⲛ 
ⲉⲧⲣⲉⲧⲛϥⲓ ⲡⲣⲟⲟⲩϣ ⲛⲛⲉⲧⲛⲉⲣⲏⲩ ϩⲛ ϩⲱⲃ ⲛⲓⲙ ⲉⲧⲡⲣⲉⲡⲉⲓ ⲛⲧⲉⲧⲛϯ ⲟⲩⲕⲃⲟ 
ⲙⲡⲁϩⲏⲧ. ⲟⲩϫⲁⲓ ⲉⲧⲉⲧⲛϣⲗⲏⲗ ⲉϫⲱⲓ.

ⲥⲓⲛⲟⲩⲑⲓⲟⲩ

ϩⲣⲁⲓ ϩⲛ ⲧⲉⲩϣⲏ ⲛⲧⲁⲛⲡⲁⲓⲇⲉⲩⲉ ⲛⲛⲉⲓⲣⲱⲙⲉ ⲛⲁⲧⲥⲃⲱ ⲛϩⲏⲧⲥ ϩⲙ ⲡⲏⲓ 
ⲙⲡⲛⲟⲩⲧⲉ ⲉϩⲧⲟⲟⲩⲉ ⲙⲡⲥⲟⲩ ⲯⲓⲥ ⲙⲡⲉⲃⲟⲧ ⲧⲱⲃⲉ ⲉⲩⲟⲧⲡ ⲉϩⲟⲩⲛ ⲉⲩⲥⲟⲛϩ 
 
ⲉⲛⲛⲁⲕⲣⲓⲛⲉ ⲉⲣ ⲛⲁⲕⲁⲑⲁⲣⲧⲟⲥ ⲉⲧⲙⲙⲁⲩ ⲛϣⲙⲙⲟ ⲉⲡⲧⲟⲡⲟⲥ ⲙⲡⲉⲭ︦ⲥ︦ <pb xml:id="ⲥ︦ⲟ︦ⲑ︦"/> 
ⲡⲉⲓϩⲱⲃ ⲉⲓⲛⲁⲩ ⲉⲣⲟϥ ϩⲙ ⲡⲧⲣⲁ ⲁⲝⲓⲱⲙⲁ ⲙⲡϫⲟⲉⲓⲥ ⲙⲡⲧⲏⲣϥ ϫⲉ ⲉⲛⲉ ⲉϣϣⲉ 
ⲉⲕⲁⲁⲩ ϩⲛ ⲛⲉⲓⲥⲩⲛⲁⲅⲱⲅⲏ ϫⲉⲛⲉϣϣⲉ ⲉⲡⲱⲣⲕ ⲛⲧⲉⲩⲛⲟⲩⲛⲉ ⲉⲃⲟⲗ ⲛϩⲏⲧⲟⲩ 
ⲉⲓⲥ ⲟⲩⲣⲱⲙⲉ ⲉϥϫⲓ ⲙⲡⲉⲥⲙⲟⲧ ⲛⲉⲝⲟⲩⲥⲓⲁ ⲉⲁⲩⲧⲛⲛⲟⲟⲩϥ ⲉⲃⲟⲗ ϩⲓⲧⲙ ⲡⲉⲧⲟ 
ⲛⲛⲟϭ ⲉⲣⲟϥ ⲁϥϫⲱⲧⲉ ⲉϩⲟⲩⲛ ϩⲛ ⲣⲱⲟⲩ ⲛⲛⲓⲧⲟⲡⲟⲥ ⲁϫⲛ ϣⲓⲛⲉ ⲉⲣⲉ ⲕⲉⲟⲩⲁ 
ⲟⲩⲏϩ ⲛⲥⲱϥ ϩⲱⲥ ⲉϣϫⲉ ⲉϥϩⲁⲣⲁⲧϥ ϩⲱⲱϥ ⲙⲡⲁⲓ. ⲁϥⲁⲙⲁϩⲧⲉ ⲙⲙⲟⲓ 
ⲉⲓⲡⲁⲣⲁⲅⲉ ϩⲛ ⲛϩⲓⲣ ⲛⲛⲉⲓⲧⲟⲡⲟⲥ ⲉⲓⲙⲟⲕϩ ⲛϩⲏⲧ ⲉϫⲛ ⲛⲣⲱⲙⲉ ⲛⲗⲟⲓⲙⲟⲥ 
ⲉⲧⲙⲙⲁⲩ ⲉϥⲁⲣⲭⲉⲓ ⲛϥⲓ ⲧⲉϥϭⲓϫ ⲉϩⲣⲁⲓ ⲉⲣⲟⲓ ⲉⲣ ⲡⲟⲗⲉⲙⲟⲥ ⲛⲙⲙⲁⲓ ⲉϥⲟ 
ⲛⲑⲉ ⲙⲡⲉⲧϥⲓ ⲣⲟⲟⲩϣ ϩⲁ ⲛⲉⲧⲙⲙⲁⲩ ⲁⲛⲟⲕ ϩⲱⲱⲧ ⲁⲓϯ ⲟⲩⲃⲏϥ ϩⲱⲥⲧⲉ 
ⲉⲧⲣⲁⲱϭⲧ ⲙⲙⲟϥ ϩⲙ ⲡϩⲛⲟ ⲉⲧⲕⲧⲏⲩ ⲉⲡⲉϥⲙⲁⲕϩ ⲏ ⲉⲧϩⲓ ⲧⲉϥⲛⲁϩⲃ ⲉⲓϫⲱ 
ⲛⲛⲉⲓϣⲁϫⲉ ⲛϯ ⲣ ϩⲟⲧⲉ ⲁⲛ ϩⲟⲗⲱⲥ ⲟⲩⲧⲉ ⲉⲓϣⲧⲣⲧⲱⲣ ⲁⲛ ϫⲉ ⲛⲧⲕ ⲟⲩ. ⲟⲩ 
 
ⲁϩⲣⲟⲕ ⲕϩⲱⲡ ⲙⲙⲟⲕ ⲙⲡⲕⲟⲩⲱⲛϩ ⲉⲃⲟⲗ. ⲉϣϫⲉ ⲛⲧⲕ ⲟⲩⲡ︦ⲛ︦ⲁ︦ ⲏ ⲟⲩⲁⲅⲅⲉⲗⲟⲥ 
ⲉⲁϥⲉⲓ ⲉⲃⲟⲗ ϩⲓⲧⲙ ⲡⲛⲟⲩⲧⲉ ⲁⲛⲟⲕ ϩⲱⲱⲧ ⲁⲛⲅ ⲡⲉϥϩⲙϩⲁⲗ ⲁⲩⲱ ϫⲉ ⲕⲁⲛ 
ⲉⲕϣⲁⲛϭⲱ ⲛϯ ⲛⲁϭⲱ ⲁⲛ ⲏ ⲛⲅⲧⲁⲙⲟⲓ ⲉϣϫⲉ ⲛⲧⲁⲩⲧⲛⲛⲟⲟⲩⲕ ϫⲉⲛⲉ ⲛⲧⲟⲟⲩ 
ⲡⲉ ⲛⲧⲁⲩⲣ ⲛⲟⲃⲉ ⲉⲡⲛⲟⲩⲧⲉ ϫⲛ ⲁⲛⲟⲛ ⲡⲉ ⲛⲧⲁⲛⲣ ⲛⲟⲃⲉ ⲉⲣⲟϥ ϫⲉ ⲧⲛϣⲟϫⲛⲉ 
ⲉϥⲓⲧⲟⲩ ⲙⲙⲁⲩ ϩⲛ ⲧⲉⲛⲙⲏⲧⲉ ⲙⲙⲟⲛ ⲛⲧⲛⲁⲕⲁⲁⲕ ⲉⲃⲟⲗ ⲁⲛ ⲁⲗⲗⲁ ϯⲛⲁ
ⲙⲓϣⲉ ⲟⲩⲃⲏⲕ ⲛϩⲟⲩⲟ. <pb xml:id="ⲥ︦ⲡ︦"/> ⲉⲛϩⲟⲥⲟⲛ ⲉⲓϫⲱ ⲛⲛⲁⲓ ⲙⲛ ϩⲉⲛ ⲕⲟⲟⲩⲉ ⲁϥϣⲱ
ϫⲉ ⲛⲙⲙⲁⲓ ⲉϥⲟⲩⲱϣ ⲉⲃⲱⲕ ⲁⲩⲱ ⲁⲛⲟⲕ ⲁⲓϣⲱϫⲉ ⲛⲙⲙⲁϥ ⲁⲓϭⲙϭⲟⲙ 
ⲉϩⲟⲩⲛ ⲉⲣⲟϥ ⲁⲩⲱ ⲉϩⲣⲁⲓ ⲉϫⲱϥ. ⲁⲩⲱ ⲛⲧⲉⲣⲉϥⲣ ⲑⲉ ⲙⲡⲉⲧⲟⲩⲱϣ ⲉⲧⲁⲟⲩⲟⲓ 
ⲉϩⲣⲁⲓ ⲁⲓⲣⲁϩⲧϥ ⲛⲧⲟϥ ⲉϫⲙ ⲡⲕⲁϩ ⲁⲓⲁⲙⲁϩⲧⲉ ⲉϫⲛ ⲧⲉϥⲙⲉⲥⲧ ϩⲏⲧ ϩⲛ 
ⲛⲁⲟⲩⲉⲣⲏⲧⲉ ⲉⲓⲁϩⲉⲣⲁⲧ ⲉⲓⲙⲟⲩⲧⲉ ⲟⲩⲃⲉ ⲛⲉⲥⲛⲏⲩ ⲉϯⲛⲁⲩ ⲉⲣⲟⲟⲩ ⲙⲡⲁⲕⲱⲧⲉ 
ⲉⲩⲥⲟⲛⲧ ⲛⲥⲱⲓ ϩⲙ ⲡⲉⲓⲁⲅⲱⲛ ⲧⲏⲣϥ ϫⲉ ϭⲱⲡⲉ ⲙⲡⲉⲓⲕⲉⲟⲩⲁ. ⲛⲉⲓⲙⲟⲕⲙⲉⲕ 
ⲅⲁⲣ ϩⲣⲁⲓ ⲛϩⲏⲧ ϫⲉ ⲟⲩⲁⲧϭⲟⲙ ⲡⲉ ⲉⲧⲣⲉ ⲣⲱⲙⲉ ϫⲣⲟ ⲉⲡⲛ︦ⲁ︦ ⲏ ⲁⲅⲅⲉⲗⲟⲥ ⲛⲧⲉ 
ⲡⲛⲟⲩⲧⲉ ⲁⲗⲗⲁ ⲙⲉⲛ ⲣⲱⲙⲉ ϩⲉ ⲉϫⲙ ⲡⲕⲁϩ ⲉⲧⲃⲉ ⲑⲟⲧⲉ ⲉⲩϣⲁⲛⲛⲁⲩ ⲉⲣⲟⲟⲩ 
ⲉⲙⲟⲅⲓⲥ ⲛⲧⲉ ⲛⲉⲛⲧⲁⲩⲟⲩⲱⲛϩ ⲉⲣⲟⲟⲩ ⲧⲁϫⲣⲟⲟⲩ ⲉⲡⲉⲓⲙⲉⲉⲩⲉ ⲛⲧⲉⲓϩⲉ ⲁⲩⲱ 
ⲉⲓⲥ ⲛⲉ ⲙⲡⲉⲥⲛⲁⲩ ⲁⲩⲟⲩⲱⲛϩ ⲉⲃⲟⲗ ⲧⲁⲭⲩ ϫⲉ ϩⲉⲛ ⲇⲁⲓⲙⲟⲛⲓⲟⲛ ⲛⲉ ⲁⲩⲱ 
 
ⲁⲓⲉⲓⲙⲉ ϫⲉ ⲧⲉⲥⲡⲟⲩⲇⲏ ⲧⲉ ⲧⲁⲓ ⲙⲡⲥⲁⲧⲁⲛⲁⲥ ⲉⲧⲣⲉϥⲁⲡⲁⲧⲁ ⲛⲙⲙⲏⲏϣⲉ ⲉⲩ
ⲥⲟⲟⲩϩ ⲉϩⲟⲩⲛ ϩⲛ ϩⲉⲛ ⲧⲟⲡⲟⲥ ⲉⲧⲣⲉⲩϥⲓ ϩⲁ ⲙⲙⲩⲥⲧⲏⲣⲓⲟⲛ ⲛⲙⲙⲛⲧⲁⲥⲉⲃⲏⲥ 
ⲛⲛⲉⲧⲉⲓⲣⲉ ⲛⲛⲉϩⲃⲏⲩⲉ ⲛⲥⲕⲁⲛⲇⲁⲗⲟⲛ ϩⲣⲁⲓ ⲛϩⲏⲧⲟⲩ ϣⲁⲛⲧⲉ ⲡⲉⲛⲧⲏϭ ⲣ 
ϩⲟⲩⲉ ⲉⲙⲁⲧⲉ ⲉⲡⲉϭⲣⲟϭ ⲉⲧⲛⲁⲛⲟⲩϥ ⲁ ⲛⲣⲱⲙⲉ ⲅⲁⲣ ⲥⲟⲧⲡⲉ ⲛⲁⲩ ⲉⲁⲣⲉⲥⲕⲉ 
ⲛⲛⲉⲧⲏⲡ ⲉⲛⲉⲧⲉⲓⲣⲉ ⲛⲙⲡⲟⲛⲏⲣⲟⲛ ⲛϩⲟⲩⲉ ⲉⲁⲣⲉⲥⲕⲉ ⲙⲡⲛⲟⲩⲧⲉ. ⲧⲁⲓ ⲧⲉ ⲑⲉ ⲟⲩⲁ 
ⲙⲡⲟⲩⲛⲟϫϥ ⲉⲃⲟⲗ ⲉⲧⲃⲉ ⲡⲉϥⲉⲓⲱⲧ ϫⲉ ⲥⲉϣⲓⲡⲉ ϩⲏⲧϥ <pb xml:id="ⲥ︦ⲡ︦ⲁ︦"/> ⲕⲉⲟⲩⲁ ⲉⲧⲃⲉ 
ⲡⲉϥⲥⲟⲛ ⲕⲉⲟⲩⲁ ⲉⲧⲃⲉ ⲟⲩⲟⲩⲱϣ ⲉϥϣⲟⲩⲉⲓⲧ ⲕⲉⲟⲩⲁ ⲉⲧⲃⲉ ⲟⲩϩⲩⲡⲟⲕⲣⲓⲥⲓⲥ ⲙⲛ 
ⲟⲩⲙⲛⲧⲣⲉϥϫⲓ ϩⲟ ϩⲉⲛ ⲕⲟⲟⲩⲉ ⲉⲩϣⲓⲛⲉ ϩⲏⲧⲟⲩ ⲛⲛⲉⲧⲥⲟⲟϥ ⲁⲩⲱ ⲉⲧⲧⲥⲧⲏⲩ 
ⲉⲃⲟⲗ ϩⲱⲃ ⲛⲓⲙ ⲉⲧⲃⲉ ⲣⲱⲙⲉ ⲁⲩⲱ ⲉⲧⲃⲉ ⲓ︦ⲥ︦ ⲁⲛ ⲕⲁⲧⲁ ⲑⲉ ⲛⲧⲁⲛϫⲟⲟⲥ ⲛϩⲁϩ 
ⲛⲥⲟⲡ ϩⲛ ϩⲁϩ ⲙⲙⲁ ⲁⲛⲟⲛ ⲙⲁⲩⲁⲁⲧⲛ ⲁⲛ ⲁⲗⲗⲁ ⲛⲉⲧϣⲟⲟⲡ ⲟⲛ ϩⲁ ⲧⲉⲛϩⲏ 
ⲛⲥⲱⲧⲡ ⲛⲁⲙⲉ ⲙⲡⲛⲟⲩⲧⲉ. ⲁⲣⲁ ⲉⲛⲁϩⲉ ⲛⲟⲩⲙⲛⲧⲙⲛⲧⲣⲉ ϩⲛ ϩⲉⲛ ⲕⲉⲥⲙⲟⲧ 
ⲉⲧⲃⲉ ϣⲱⲱⲧ ⲉⲃⲟⲗ ϩⲙ ⲡⲥⲱⲙⲁ ⲛⲙⲙⲉⲗⲟⲥ ⲛⲧⲁⲩⲗⲟϥⲗⲉϥ ⲛϩⲏⲧϥ ⲙⲏ 
ⲛⲉⲅⲣⲁⲫⲏ ⲣⲱϣⲉ ⲁⲛ ⲉⲧϩⲱⲛ ⲉⲡⲱⲣⲕ ⲁⲩⲱ ⲉϣⲟⲣϣⲣ ⲉⲕⲱⲧ ⲁⲩⲱ ⲉⲧⲱϭⲉ. 
ⲁⲗⲗⲁ ⲛⲧⲁⲓⲧⲁⲙⲱⲧⲛ ⲛⲥⲛⲏⲩ ϫⲉ ⲡϫⲁϫⲉ ⲡⲗⲁⲛⲁ ⲛϩⲁϩ ϩⲛ ⲛⲉⲧⲡⲓⲥⲧⲉⲩⲉ 
ⲧⲁⲭⲩ ⲛϣⲁϫⲉ ⲛⲓⲙ ⲙⲛ ⲡ︦ⲛ︦ⲁ︦ ⲛⲓⲙ. ⲧⲁⲓ ⲧⲉ ⲑⲉ ⲉϣⲁⲥϣⲱⲡⲉ ϩⲛ ϩⲁϩ ⲙⲙⲁ 
 
ⲉⲣⲉ ϩⲁϩ ⲙⲓϣⲉ ⲉϫⲛ ⲧⲙⲛⲧⲁⲥⲉⲃⲏⲥ ϫⲉ ⲥⲉⲕⲱ ⲛϩⲧⲏⲩ ⲉⲙⲛⲡ︦ⲛ︦ⲁ︦ ⲙⲡⲗⲁⲛⲟⲥ 
ⲙⲛ ⲛⲥⲃⲱ ⲛⲇⲁⲓⲙⲱⲛⲓⲟⲛ . ⲟⲛⲧⲱⲥ ⲟⲩⲡⲟⲛⲏⲣⲟⲛ ⲁⲛ ⲡⲉ ⲉⲣϣⲁⲛ ⲟⲩⲣⲱⲙⲉ 
ⲉϥⲙⲉ ⲙⲡⲭ︦ⲥ︦ ⲙⲓϣⲉ ⲙⲛ ⲟⲩⲡ︦ⲛ︦ⲁ︦ ⲉⲛⲁⲛⲟⲩϥ ⲉϥϣⲁⲛⲟⲩⲱⲛϩ ⲛⲁϥ ⲉⲃⲟⲗ 
ⲉϣⲁϥⲙⲉⲣⲓⲧϥ ⲛⲧⲟϥ ⲛϩⲟⲩⲟ ⲁⲩⲱ ⲛϥⲣⲁϣⲉ ⲉϫⲱϥ ϥⲥⲟⲟⲩⲛ ⲅⲁⲣ ϫⲉ ⲉϥϯ 
ⲟⲩⲃⲏϥ ⲁⲛ ⲁⲗⲗⲁ ⲉϥⲣⲟⲉⲓⲥ ⲁⲩⲱ ⲉϥϩⲁⲣⲉϩ ⲉⲧⲙⲡⲁϩⲧϥ ⲛⲟⲩⲇⲁⲓⲙⲟⲛⲓⲟⲛ 
ⲁⲩⲱ ⲛϥϣⲱⲡⲉ ϩⲁ ⲧⲉⲝⲟⲩⲥⲓⲁ ⲛⲟⲩⲡ︦ⲛ︦ⲁ︦ [......] ⲉϥⲙⲉⲉⲩⲉ ϫⲉ ⲟⲩ [..] ⲅⲅⲉⲗⲟⲥ 
ⲉϥⲟⲩⲁⲁⲃ ⲡⲉ. ⲙⲟⲛⲟⲛ ⲕⲁⲛ ⲉⲓⲟⲩⲏϩ <pb xml:id="ⲥ︦ⲡ︦ⲃ︦"/> ϩⲛ ϩⲉⲛ ⲧⲟⲡⲟⲥ ⲛⲟⲩⲱⲧ ⲙⲛ ϩⲉⲛ 
ⲣⲱⲙⲉ ϩⲉⲛ ϩⲟⲟⲩⲧ ⲙⲛ ϩⲉⲛ ϩⲓⲟⲙⲉ ϩⲉⲛ ⲛⲟϭ ⲛⲣⲱⲙⲉ ⲙⲛ ϩⲉⲛ ⲛⲟϭ ⲛⲥϩⲓⲙⲉ 
ϩⲉⲛ ϣⲏⲣⲉ ϣⲏⲙ ⲙⲛ ϩⲉⲛ ϣⲉⲉⲣⲉ ϣⲏⲙ ⲕⲁⲛ ⲉⲓϫⲓ ⲛⲙⲙⲁⲩ ⲕⲁⲛ ⲉⲩϫⲓ 
ⲛⲙⲙⲁⲓ ⲉⲃⲟⲗ ϩⲙ ⲡⲙⲩⲥⲧⲏⲣⲓⲟⲛ ⲕⲁⲛ ⲉⲓϣⲗⲏⲗ ⲛⲙⲙⲁⲩ ⲕⲁⲛ ⲉⲩϣⲗⲏⲗ 
ⲛⲙⲙⲁⲓ ⲕⲁⲛ ⲉⲓⲟⲩⲉⲙ ⲟⲉⲓⲕ ⲛⲙⲙⲁⲩ ⲉⲩⲟⲩⲱⲙ ⲛⲙⲙⲁⲓ ⲏ ⲉⲣⲉ ⲧⲟⲟⲧ ⲁⲩⲱ 
ⲧⲟⲟⲧⲟⲩ ϩⲙ ⲡⲉⲓϫⲟⲡ ⲛⲟⲩⲱⲧ ϩⲓ ⲧⲉⲓⲧⲣⲁⲡⲉⲍⲁ ⲛⲟⲩⲱⲧ ⲁⲩⲱ ⲛⲥⲉⲧⲟⲗⲙⲁ 
ⲉⲧⲁⲕⲟ ⲛⲛⲧⲁⲙⲓⲟ ⲙⲡⲛⲟⲩⲧⲉ ϩⲛ ⲗⲁⲁⲩ ⲛⲥⲱⲱϥ ⲏ ⲛϫⲱϩⲙ ϩⲣⲁⲓ ϩⲙ ⲡⲉⲓⲏⲓ 
ⲏ ⲛⲉⲓⲏⲓ ⲁⲩⲱ ⲛⲉⲓⲧⲟⲡⲟⲥ [...] ⲕⲟⲧⲟⲩ ⲉ [..] ⲉϥⲣⲁⲛ ϩⲛ ϩⲉⲛ ⲛⲟϭ ⲛϩⲓⲥⲉ ⲁⲩⲱ 
ϩⲛ ϩⲉⲛ ⲁϣⲏ ⲛⲛⲟⲩⲃ ϩⲓ ϩⲟⲙⲛⲧ ϩⲓ ϩⲛⲟ ⲛⲓⲙ ⲉⲛⲅⲛⲁϣⲟⲡⲟⲩ ⲧⲏⲣⲟⲩ ⲁⲛ 
 
ϣⲁⲛⲧⲛⲥⲙⲛⲧⲟⲩ ϫⲉ ⲉⲣⲉ ϩⲉⲛ ⲯⲩⲭⲏ ⲛⲁϯ ϩⲏⲩ ⲁⲩⲱ ⲛⲧⲉ ϩⲉⲛ ⲯⲩⲭⲏ 
ⲃⲱⲕ ⲉⲣⲁⲧϥ ⲙⲡⲛⲟⲩⲧⲉ ϩⲛ ⲧⲃⲃⲟ ⲛⲓⲙ ⲟⲩ ⲙⲟⲛⲟⲛ ϫⲉ ϯⲟ ⲛϫⲁϫⲉ ⲉⲣⲟⲟⲩ 
ⲛⲛⲉϩⲟⲟⲩ ⲙⲡⲁⲱⲛϩ ⲕⲁⲧⲁ ⲡⲉⲛⲧⲁⲩϫⲟⲟϥ ⲛϩⲁϩ ⲛⲥⲟⲡ ⲕⲁⲛ ⲉⲓϣⲁϫⲉ 
ⲛⲙⲙⲁⲩ ϩⲛ ϩⲉⲛ ϣⲁϫⲉ ⲛⲉⲓⲣⲏⲛⲓⲕⲟⲛ ⲕⲁⲛ ⲉⲓⲟ ⲛⲑⲉ ⲙⲡⲉⲧⲣⲁϣⲉ ⲛⲙⲙⲁⲩ 
ⲏ ⲉⲧⲥⲙⲟⲩ ⲉⲣⲟⲟⲩ ⲥⲉⲣ ϩⲟⲩⲟ ⲥϩⲟⲩⲟⲣⲧ ⲙⲛ ⲛⲉⲩϩⲃⲏⲩⲉ ⲧⲏⲣⲟⲩ ⲁⲩⲱ ⲛⲉⲧ
ⲥⲟⲟⲩⲛ ⲉⲛⲉⲩϩⲃⲏⲩⲉ ⲛⲥⲉϩⲱⲡ ⲉϫⲱⲟⲩ ⲥⲉⲣ ϩⲟⲩⲟ ⲥϩⲟⲩⲟⲣⲧ ⲛⲙⲙⲁⲩ ⲙⲛ 
ⲛⲉⲩϩⲃⲏⲩⲉ ⲧⲏⲣⲟⲩ. <pb xml:id="ⲥ︦ⲡ︦ⲅ︦"/> 

ⲥⲓⲛⲟⲩⲑⲓⲟⲩ

ϯⲙⲟⲕⲙⲉⲕ ⲙⲙⲟⲓ ⲉⲓⲥ ϩⲉⲛ ⲣⲟⲙⲡⲉ ⲉⲧⲙⲧⲣⲉ ⲣⲱⲙⲉ ϭⲛ ϣⲁϫⲉ ⲉϫⲱ ⲕⲁⲧⲁ 
ⲗⲁⲁⲩ ⲛⲥⲙⲟⲧ ϯⲉⲓⲙⲉ ⲅⲁⲣ ϫⲉ ⲙⲛ ⲙⲛⲧⲙⲉ ⲛⲁϣⲱⲡⲉ ⲛⲣⲱⲙⲉ ⲭⲱⲣⲓⲥ ϣⲓ 
ⲙⲙⲉ ⲙⲁⲗⲓⲥⲧⲁ ⲙⲏⲏϣⲉ ⲉⲙⲛ ⲡⲉⲧⲣ ϩⲙⲙⲉ ⲙⲙⲟⲟⲩ ϩⲛ ⲟⲩϣⲱϣ ⲥⲉⲛⲁⲣ 
ⲑⲉ ⲛⲟⲩϫⲟⲓ ⲉϥⲟ ⲛϭⲱⲧϩ ϭⲱⲧϩ ⲉⲛⲅⲛⲁϣⲛϩⲉⲧ ⲡⲉϥⲥϭⲏⲣ ⲁⲛ ϫⲓⲛ ⲡⲓⲕⲣⲟ 
ⲉⲡⲉⲓⲕⲣⲟ ⲛⲑⲁⲗⲁⲥⲥⲁ ϫⲉ ⲛⲛⲁϫⲟⲟⲥ ϫⲉ ⲡⲉⲥⲡⲉⲗⲁⲅⲟⲥ. ϩⲟⲓⲛⲉ ⲉⲩϫⲓ ϭⲟⲗ 
 
ⲉⲧⲃⲉ ϩⲉⲛ ⲭ [.....] ⲛⲥⲱⲙⲁⲧⲓⲕⲟⲛ ϩⲉⲛ ⲕⲟⲟⲩⲉ ⲉⲩⲕⲣⲙⲣⲙ ⲉⲧⲃⲉ ⲛⲉⲓⲁ
ⲫⲟⲣⲙⲏ ⲛⲛⲟⲩⲱⲧ ϩⲟⲓⲛⲉ ⲉⲩⲟⲩⲉϣ ϫⲓⲟⲩⲉ ⲏ ⲣⲱ ⲉⲩϫⲓⲟⲩⲉ ϩⲉⲛ ⲕⲟⲟⲩⲉ 
ⲉⲩϭⲛ ⲁⲣⲓⲕⲉ ϩⲟⲓⲛⲉ ϩⲛ ϩⲉⲛ ⲙⲛⲧⲛⲟⲩϫ ϩⲉⲛ ⲕⲟⲟⲩⲉ ϩⲛ ⲟⲩϩⲏⲧ ⲛϣⲙⲙⲟ 
ϩⲟⲓⲛⲉ ⲉⲩⲟⲩⲉϣ ⲟⲩϩⲛⲟ ⲙⲁⲩⲁⲁⲩ ϩⲉⲛ ⲕⲟⲟⲩⲉ ⲉⲩⲟⲩⲉϣ ϫⲉ ⲙⲡⲉⲩⲙⲧⲟⲛ 
ⲙⲙⲓⲛ ⲙⲙⲟⲟⲩ ⲉⲓⲧⲉ ⲉⲩϣⲱⲛⲉ ⲉⲓⲧⲉ ⲉⲩⲙⲟⲧⲛ ⲉⲃⲟⲗ ϫⲉ ⲡⲁⲓ ⲡⲉⲧϣⲟⲟⲡ 
ⲛϩⲁϩ ⲛⲗⲁⲟⲥ ⲉⲩϫⲱ ⲙⲙⲟⲥ ϫⲉ ⲉⲩⲟ ⲛⲕⲟⲓⲛⲱⲛⲓⲁ ⲙⲛ ⲛⲉⲩⲉⲣⲏⲩ ⲛⲥⲉⲟ ⲁⲛ ϩⲛ 
ⲟⲩⲥⲟⲟⲩⲧⲛ. ⲙⲛ ⲣⲱⲙⲉ ⲉϥⲟ ⲛⲕⲟⲓⲛⲱⲛⲓⲁ ϩⲛ ⲟⲩⲙⲉ ⲛⲁⲣ ⲡⲉⲩⲙⲧⲟⲛ ⲙⲁⲩⲁ
ⲁⲧⲟⲩ ⲉⲛⲉϩ ⲛⲥⲉⲕⲁ ⲛⲉⲧⲟⲩⲟ ⲛⲕⲟⲓⲛⲱⲛⲓⲁ ⲛⲓⲙ ⲛⲙⲙⲁⲩ. ⲧⲕⲟⲓⲛⲱⲛⲓⲁ ⲉⲧϫⲏⲕ 
ⲉⲃⲟⲗ ⲡⲉ ϣⲱⲡⲉ ϩⲙ ⲡⲉⲓϣⲱϣ ⲛⲟⲩⲱⲧ ⲁⲩⲱ ⲟⲩⲟⲓ ⲛⲛⲉⲧⲟⲩⲏϩ ϩⲛ ⲛⲓⲧⲟⲡⲟⲥ
ⲛⲟⲩⲟⲉⲓϣ ⲛⲓⲙ ⲉⲩϣⲁⲛ ϣⲱⲡⲉ ϩⲛ ϩⲉⲛ ⲕⲉⲥⲙⲟⲧ ⲙⲙⲛⲧⲣⲉϥϫⲓ ϩⲟ. ⲉⲧⲃⲉ ⲡⲁⲓ 
ϯⲧⲱϣ ⲉⲧⲣⲉ ⲡⲉⲓϣⲟⲙⲛⲧ ⲛⲉⲓⲇⲟⲥ ϭⲱ ϩⲛ ⲛⲓ<pb xml:id="ⲥ︦ⲡ︦ⲇ︦"/>ⲧⲟⲡⲟⲥ ⲉⲧⲃⲉ ⲛⲉⲧϣⲱⲛⲉ 
ϩⲣⲁⲓ ⲛϩⲏⲧⲛ ⲛⲟⲩⲟⲉⲓϣ ⲛⲓⲙ ⲡϫⲓⲣ ⲛⲧⲃⲧ ⲡϩⲁⲗⲱⲙ ⲛⲑⲉ ⲉⲧⲟⲩⲁϣϥ ⲙⲙⲟⲥ 
ⲉⲓⲧⲉ ⲉϥϣⲟⲟⲩⲉ ⲏ ⲉϥⲙⲟⲗϩ ⲁⲩⲱ ⲧⲥⲟⲟⲩϩⲉ ⲉⲓⲧⲉ ⲉⲥⲙⲟⲗϩ ⲉⲓⲧⲉ ⲉⲩⲟⲩⲉϣ ⲧⲉⲕⲥ 
 
ⲉⲩⲟⲩⲟⲟⲧⲉ ⲉϥⲡⲟⲥⲉ ⲏ ⲛⲑⲉ ⲉⲧⲟⲩⲟⲩⲁϣⲥ ⲙⲙⲟⲥ. ⲙⲟⲛⲟⲛ ⲛⲛⲣⲱⲙⲉ ⲟⲩⲱⲙ 
ϩⲛⲟ ⲛⲧⲉⲓϩⲉ ϩⲣⲁⲓ ⲛϩⲏⲧⲛ ⲛⲟⲩⲟⲉⲓϣ ⲛⲓⲙ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲭⲱⲣⲓⲥ 
ⲛⲉⲧϣⲱⲛⲉ ⲛⲁⲙⲉ ⲉⲁⲩⲉⲓⲙⲉ ⲉⲣⲟⲟⲩ ϩⲓⲧⲙ ⲛⲉⲥⲛⲏⲩ ⲧⲏⲣⲟⲩ ⲙⲡⲓⲥⲧⲟⲥ ⲛϩⲟⲩⲟ 
ⲇⲉ ⲛⲉⲓⲟⲧⲉ ⲛⲛⲉⲓⲧⲟⲡⲟⲥ ⲛⲟⲩⲟⲉⲓϣ ⲛⲓⲙ ⲛⲁⲓ ⲉⲧⲛⲁϯ ⲗⲟⲅⲟⲥ ⲙⲡⲛⲟⲩⲧⲉ ϩⲁ 
ⲛⲉⲧⲥⲟⲟⲩϩ ⲛϩⲏⲧⲟⲩ. ⲛⲛⲉⲣⲱⲙⲉ ⲟⲩⲱⲙ ϩⲛⲟ ⲛⲧⲉⲓϩⲉ ϩⲛ ⲗⲁⲁⲩ ⲙⲙⲁ 
ⲉⲓⲙⲏⲧⲓ ⲉⲡⲙⲁ ⲛⲛⲣⲱⲙⲉ ⲉⲧϣⲱⲛⲉ ⲙⲁⲩⲁⲁⲧⲟⲩ ⲉϣⲁⲩϣⲓⲛⲉ ⲛⲥⲁ ⲡⲗⲉⲯⲉ 
ⲛⲏⲣⲡ ⲉⲩⲛⲁϣⲓⲛⲉ ⲟⲛ ⲛⲥⲁ ⲛⲉⲓⲕⲟⲟⲩⲉ ⲁⲩⲱ ⲉⲩⲛⲁϣⲱⲡⲉ ⲟⲛ ϩⲙ ⲡⲙⲁ 
ⲛⲧⲇⲓⲁⲕⲟⲛⲓⲁ ⲉⲧⲣⲉ ⲡⲉⲧⲁⲣⲭⲉⲓ ⲏ ⲡⲉⲧⲛⲁⲁⲣⲭⲉⲓ ⲉϫⲛ ⲛⲉⲓⲧⲟⲡⲟⲥ ⲛⲟⲩⲟⲉⲓϣ 
ⲛⲓⲙ ϯ ⲛⲁⲩ ⲛⲧⲉⲩⲭⲣⲓⲁ ϩⲙ ⲡⲧⲣⲉⲩⲛⲁⲩ ⲉⲧⲙⲓⲛⲉ ⲙⲡⲣⲱⲙⲉ ⲙⲛ ⲡⲉϥ
ϣⲱⲛⲉ ϩⲓⲧⲛ ϣⲟⲙⲛⲧ ⲁⲩⲱ ⲙⲏⲧ ⲛⲣⲱⲙⲉ ϩⲣⲁⲓ ⲛϩⲏⲧⲛ ⲛⲟⲩⲟⲉⲓϣ ⲛⲓⲙ ⲉⲩⲟ 
ⲙⲙⲛⲧⲣⲉ ⲉⲛⲉⲛⲧⲁⲩⲉⲓ ⲉϩⲣⲁⲓ ⲉⲛⲉⲓⲭⲣⲓⲁ ⲛⲧⲉⲓϩⲉ ⲉⲩⲛⲁⲧⲁⲁⲩ ⲛⲁⲩ ϩⲙ ⲡϣⲓ 
ⲙⲙⲉ ϩⲛ ⲑⲟⲧⲉ ⲙⲡⲉⲧⲛⲛⲏⲩ ⲧⲏⲣⲛ ⲉϩⲣⲁⲓ ⲉⲛⲉϥϭⲓϫ ϩⲙ ⲡⲥⲟⲡ ⲉⲧⲉ ⲙⲛ 
 
ⲣⲱⲙⲉ ⲛⲁϣⲙⲉⲉⲩⲉ ⲉϩⲉⲛ ⲕⲟⲧⲕ ⲉⲓⲧⲉ ϩⲟⲟⲩⲧ ⲉⲥϩⲓⲙⲉ ϩⲣⲁⲓ ϩⲛ ⲛⲉⲓⲥⲩⲛⲁ
ⲅⲱⲅⲏ <note note="sic exit">.</note>
(ⲫ︦ⲟⲗ. ⲓ︦, ⲣⲉⲯⲧⲟ) ⲡⲟⲥ ⲁⲩⲱ ϩⲛ ⲕⲉⲙⲁ ⲁⲛ ⲡⲁ ⲣⲱⲙⲉ ⲅⲁⲣ ⲁⲛ ⲡⲉ ⲉϥϩⲓ 
ⲉⲣⲏⲙⲟⲥ ⲡⲉⲙⲟⲟⲛⲉ ⲛϩⲉⲛ ⲣⲱⲙⲉ ⲉⲛϥϩⲁⲧⲏⲩ ⲁⲛ ⲛⲛⲁⲩ ⲛⲓⲙ ϩⲛ ⲧⲥⲩⲛⲁ
ⲅⲱⲅⲏ ⲉⲛϥ [....] ⲁⲛ ⲙⲡⲉϥⲟⲉⲓⲕ [...] ⲙⲁⲩ ⲁⲩⲱ ⲉⲛϥⲙⲙⲁⲩ ⲁⲛ ϫⲉ ⲉⲩ
ⲉⲛⲁⲩ ⲉⲣⲟϥ ⲁⲩⲱ ϫⲉ ⲉϥⲛⲁⲉⲓⲙⲉ ϩⲱⲃ ⲛⲓⲙ ⲁⲩⲱ ⲡⲉⲓⲣⲱⲙⲉ ⲉϥⲛⲁϣⲱⲡⲉ 
ⲉϥϭⲓⲛⲉ ⲙⲡϣⲓⲛⲉ ⲛⲛⲉⲧϩⲛ ⲧⲕⲉⲥⲩⲛⲁⲅⲱⲅⲏ ⲁⲩⲱ ⲉϥⲁⲅⲱⲛⲓⲍⲉ ⲉϫⲱ ⲛⲁⲩ 
ⲙⲡϣⲁϫⲉ ⲙⲡⲛⲟⲩⲧⲉ ⲛϩⲟⲟⲩ ⲛⲓⲙ ⲛϩⲟⲩⲟ ⲇⲉ ϩⲛ ⲛⲥⲁⲃⲃⲁⲧⲟⲛ ϣⲁⲩⲥⲱⲟⲩϩ 
ⲉϩⲟⲩⲛ ⲛϩⲏⲧⲟⲩ ⲉϥⲉϯ ⲥⲃⲱ ⲛⲧⲟϥ ⲁⲩⲱ ⲡⲉⲓⲣⲱⲙⲉ ⲥⲛⲁⲩ ⲙⲛ ⲛⲉⲧⲧⲏϣ 
ⲙⲙⲁⲩ ⲉϩⲁⲣⲉϩ ⲉⲛⲉⲧⲥⲏϩ ⲛⲁⲛ. ⲁⲩⲱ ⲉϣⲱⲡⲉ ⲉϥⲛⲁϣϭⲙϭⲟⲙ ⲉϭⲙ ⲡϣⲓⲛⲉ 
ⲛⲛⲉⲧϩⲙ ⲡϯⲙⲉ ⲛϩⲉⲛ ⲣⲟⲙⲡⲉ ⲉϩⲉⲛ ⲣⲟⲙⲡⲉ ⲛⲧⲟϥ ⲁⲩⲱ ⲡⲉⲓⲣⲱⲙⲉ ⲥⲛⲁⲩ 
ⲙⲛ ϩⲉⲛ ⲕⲟⲟⲩⲉ ⲉⲩⲣ ϩⲟⲧⲉ ϩⲏⲧϥ ⲙⲡ [....] ⲧⲟⲥ [..] ⲁⲧⲉ ⲟⲩ [....] ⲡⲉⲧϣⲱⲡ 
[.....] ϭⲟⲙ. ⲛ [.....] ⲉϣ [..............] ⲁⲛ [.......] ⲁ ⲛⲉⲓ [.....] ⲧⲛ 
ⲉⲃⲱⲕ [.....] ⲡⲁ ⲡⲉⲓⲣⲱⲙⲉⲧ [.....] ⲣ. ⲕⲁⲑⲏⲅⲉⲓ ⲥ [...] ⲕⲁⲧⲁ ⲛⲏⲥⲧⲉⲓⲁ ⲡ [...] 
ⲡⲟⲩⲁ ⲉⲡⲉϥⲛⲁⲩ ⲁ [..] ⲉⲡⲉϥ ϩⲱⲃ ⲁⲛⲟⲛ ⲥⲛⲏⲩ ⲅⲁⲣ ⲧⲏⲣⲛ ⲟⲩϣⲱⲥ ⲟⲛ ⲛⲟⲩⲱⲧ 
ⲡⲉⲧⲙⲟⲟⲛⲉ ⲛϩⲉⲛ ⲉⲥⲟⲟⲩ. ⲁⲗⲗⲟ ϯⲧⲱⲛ ⲁⲗⲗⲟ ⲉⲓⲣⲉ ⲕⲁⲧⲁ ⲧⲁⲝⲓⲥ ⲛⲉⲛⲧⲁⲩ
 
ϫⲟⲟⲥ ⲅⲁⲣ ϫⲉ ⲛⲧⲟϥ ⲡⲉ ⲛⲧⲁϥϯ ϩⲟⲓⲛⲉ ⲛⲁⲡⲟⲥⲧⲟⲗⲟⲥ ϩⲉⲛ ⲕⲟⲟⲩⲉ ⲙⲡⲣⲟ
ⲫⲏⲧⲏⲥ ⲉⲩⲕⲏⲡ ⲁⲛ ⲉⲛⲉⲩⲉⲣⲏⲩ. ⲡⲟⲩⲁ ⲡⲟⲩⲁ ϫⲱ ⲙⲡⲉϥϣⲁϫⲉ ϩⲙ ⲡⲉϥⲛⲁⲩ 
ⲉⲩϩⲙ ⲡⲉⲓⲙⲁ ⲛⲟⲩⲱⲧ. ⲁⲩⲱ ⲑⲉ ⲧⲉ ⲧⲁⲓ ⲛⲛⲉⲧⲟⲩⲁⲁⲃ <note note="verso">[.....]</note> ϣⲁⲩ
ϣⲁϫⲉ ⲉⲩⲣ [.....] ⲛⲧ ⲛⲑⲉ ⲉⲧⲥⲏϩ [.....] ⲫⲏⲧⲏⲥ [.....] ⲙⲛⲧⲙⲁ [.....] ⲧ ⲇⲉ 
[.......] ⲁⲩⲱ [.....] ⲱ ⲁϥϣⲁϫⲉ [.....] ⲩⲗⲟⲥ ⲙⲛ ⲃⲁⲣ [...] ⲁⲥ ⲁⲩⲱ 
ⲙⲛ ⲛ [.....] ⲉⲩⲕⲁⲣⲱⲟⲩ ⲁϥⲟⲩⲱϣⲃ ⲛϭⲓ ⲓⲁⲕⲱⲃⲟⲥ ⲥⲟⲡ ⲇⲉ ϣⲁⲩϣⲁϫⲉ ⲟⲩⲁ 
ⲟⲩⲁ ⲉⲩⲡⲟⲣϫ ⲉⲃⲟⲗ ⲁⲛ ⲁⲗⲗⲁ ⲉⲩϩⲁⲧⲛ ⲛⲉⲩⲉⲣⲏⲩ ⲁⲩⲱ ⲑⲉ ⲧⲉ ⲧⲁⲓ 
ⲛⲛⲉⲧⲉ ϣⲁⲣⲉ ⲡϫⲟⲉⲓⲥ ⲓ︦ⲥ︦ ϫⲟⲟⲩⲥⲟⲩ ⲥⲛⲁⲩ ⲥⲛⲁⲩ ⲁⲩⲱ ⲟⲛ ⲡⲛⲟϭ ⲙⲡⲣⲟ
ⲫⲏⲧⲏⲥ ϫⲓⲛ ⲛⲁⲣⲭⲁⲓⲟⲥ ⲙⲱⲩⲥⲏⲥ ⲙⲛ ⲁⲁⲣⲱⲛ ⲥⲟⲡ ⲙⲉⲛ ⲙⲱⲩⲥⲏⲥ ⲡⲉ 
ϣⲁϥϣⲁϫⲉ ⲥⲟⲡ ⲟⲛ ⲁⲁⲣⲱⲛ ⲡⲉ ϣⲁϥϣⲁϫⲉ ⲉⲩϩⲁⲧⲛ ⲛⲉⲩⲉⲣⲏⲩ ⲥⲟⲡ ⲙⲱⲩ
ⲥⲏⲥ ⲡⲉ ϣⲁϥϥⲓ ⲉϩⲣⲁⲓ ⲙⲡϭⲉⲣⲱⲃ ⲥⲟⲡ ⲟⲛ ⲁⲁⲣⲱⲛ ⲡⲉ ϣⲁϥϥⲓ ⲉϩⲣⲁⲓ ⲙⲡϭⲉ
ⲣⲱϥ ⲁⲗⲗⲁ ⲁϫⲛ ⲙⲱⲩⲥⲏⲥ ⲁⲛ ⲛⲁⲓ ⲧⲏⲣⲟⲩ ϩⲙ ⲡⲟⲩⲉϩ ⲥⲁϩⲛⲉ ⲙⲡⲛⲟⲩⲧⲉ 
ⲛ [....] ⲑⲩⲡⲟⲧⲁⲅⲏ [....] ⲁ ⲧⲁ ⲧⲁⲝⲓⲥ. ⲉⲣϣⲁⲛ ⲟⲩⲁ ⲇⲉ ϫⲟⲟⲥ ϫⲉ ⲛⲁⲓ ϩⲉⲛ ⲥⲛⲏⲩ 
ⲛⲉ ⲁⲩⲱ ϫⲉ ⲉⲩⲙⲟⲧⲛ ⲉⲧⲃⲉ ⲡⲉⲓϩⲱⲃ ⲁⲩⲱ ϫⲉ ⲧⲁⲓ ⲧⲉ ⲑⲉ ⲉⲧⲉ ⲙⲛ ⲕⲱϩ ⲛⲗⲁⲁⲩ 
ⲙⲡⲟⲛⲏⲣⲓⲁ ⲕⲓⲙ ⲉⲣⲟⲟⲩ ⲟⲩⲕⲟⲩⲛ ⲟⲩⲥⲟⲛ ⲛⲥⲁⲣⲕⲓⲕⲟⲥ ⲡⲉ ⲁⲩⲱ ⲟⲩⲡ︦ⲛ︦ⲁ︦ⲧⲓⲕⲟⲥ 
ⲁⲛ ⲡⲉ ⲉϥϥⲓ ⲙⲡⲣⲟⲟⲩϣ ⲉⲧⲃⲉ ⲡⲉϥϩⲏⲧ ⲉⲃⲟⲗϩⲙ ⲧⲙⲛⲧϫⲁⲥⲓ ϩⲏⲧ ⲉⲧϯ ϩⲓⲥⲉ 
ⲛⲟⲩⲟⲛ ⲛⲓⲙ ⲉⲧⲕⲁ ⲙⲁ ⲛⲁⲥ ⲛϩⲏⲧⲟⲩ. ⲡⲗⲁⲟⲥ ϥⲁⲣ ⲙⲡⲛⲟⲩⲧⲉ ⲙⲡⲉⲓⲟⲩⲟⲉⲓϣ 
ⲡ︦ⲓ︦ⲏ︦ⲗ︦ ⲉϥⲧⲏϣ ⲛⲧⲉⲓϩⲉ ⲉⲩⲁⲣⲭⲉⲓ ⲛⲧⲉⲓϩⲉ ⲛⲁⲛϣⲟ ⲁⲩⲱ ⲛⲁⲛϣⲉ ⲁⲩⲱ 
ⲛⲁⲛⲧⲁⲓⲟⲩ ⲁⲩⲱ ⲛⲁⲙⲙⲏⲧ ⲉⲣⲉ ⲙⲱⲩⲥⲏⲥ ⲡⲡⲉⲧⲟⲩⲁⲁⲃ ⲟ ⲛϩⲏⲅⲟⲩⲙⲉⲛⲟⲥ 
<note note="2. fol. recto">ⲉϫⲱⲟⲩ</note> [.........] ⲉϫⲛ ⲙⲙ [........] ⲁⲩⲱ ⲉϫⲛ ⲙ [....] ⲉⲓⲱⲧ 
ⲧⲏⲣⲟ [.....] ⲉϫⲛ ⲙⲙⲛⲧ [.....] ⲧⲏⲣⲟⲩ ⲁⲩⲱ ⲉϫ [..] ⲡⲗⲁⲟⲥ ⲧⲏⲣϥ ⲛⲧⲉⲓϩⲉ 
ⲟⲛ ⲓ︦ⲏ︦ⲥ︦ ⲛⲁ [...] ⲙⲛⲛⲥⲱϥ ⲟⲛ [....] ⲕⲣⲓⲧⲏⲥ ⲕⲁⲧⲁ ⲧⲉⲓϩⲉ ϣⲁ ϩⲣⲁⲓ ⲉⲡϩⲁ
ⲅⲓⲟⲥ ⲥⲁⲙⲟⲩⲏⲗ ⲁⲩⲱ ⲙⲛⲛⲥⲱⲥ ⲛⲉⲣⲱⲟⲩ ⲙⲛ ⲛⲉⲧⲛⲙⲙⲁⲩ ⲡⲟⲩⲁ ⲡⲟⲩⲁ 
ⲕⲁⲧⲁ ⲧⲁⲝⲓⲥ. ⲉϣϫⲉ ⲡⲉⲓϩⲱⲃ ϭⲉ ⲁⲣⲉⲥⲕⲉ ⲁⲛ ⲙⲡⲣⲱⲙⲉ ⲛϣⲟⲩϣⲟ ⲙⲁⲣⲉϥⲣ 
ⲡⲙⲉⲉⲩⲉ ϫⲉ ⲟⲩⲛ ⲟⲩⲕⲁⲓⲣⲟⲥ ⲛⲏⲩ ⲉⲣⲉ ⲡⲛⲟⲩⲧⲉ ⲁⲩⲱ ⲡⲉϥⲭ︦ⲥ︦ ⲓ︦ⲥ︦ ⲉⲧϩⲓϫⲛ 
ⲟⲩⲟⲛ ⲛⲓⲙ ⲉⲧⲣⲉ ⲙⲡⲏⲩⲉ ⲙⲛ ⲡⲕⲁϩ ⲙⲛ ⲛⲉⲧⲛϩⲏⲧⲟⲩ ⲧⲏⲣⲟⲩ ϩⲛ ⲛⲉϥϭⲓϫ 
ⲛⲑⲉ ⲛⲛⲉⲓⲗⲁⲁⲩ ⲛⲁⲟⲩⲉϩ ⲥⲁϩⲛⲉ ⲁⲩⲱ ⲛϥⲧⲁⲁⲥ ⲛⲛⲉⲧⲟⲩⲁⲁⲃ ⲉⲧⲣⲉⲩⲕⲣⲓⲛⲉ 
ⲙⲡⲕⲟⲥⲙⲟⲥ ⲧⲏⲣϥ [........] ⲡⲕⲁϩ ⲧⲏ [.....] ⲡⲙⲟⲩ ⲡⲉ ⲉⲣ [...] ⲟⲩⲏϩ ⲛϩⲏ
ⲧⲟⲩ ⲛ [...] ⲥⲱⲟⲩϩ ⲉⲛⲉⲩⲉⲣⲏⲩ ⲛⲥⲉⲛⲁⲩ ⲉⲡⲉⲧⲛⲁϥⲓ ⲡⲣⲟⲟⲩϣ ⲛⲛⲉⲩⲯⲩⲭⲏ 
ⲛⲥⲉⲧⲁϩⲟϥ ⲉⲣⲁⲧϥ ⲛⲁⲩ ⲛϩⲏⲅⲟⲩⲙⲉⲛⲟⲥ ϫⲉ ⲛⲧⲟϥ ⲡⲉⲧⲉⲣⲉ ϩⲱⲃ ⲛⲓⲙ ⲛⲏⲩ 
ⲉⲃⲟⲗϩⲓⲧⲟⲟⲧϥ ⲙⲛ ⲛⲉⲧⲛⲏⲩ ⲙⲛⲛⲥⲱϥ ⲉⲧⲉ ⲛⲉⲧⲁⲣⲭⲉⲓ ⲛⲉ ⲉⲛⲉⲓⲥⲩⲛⲁⲅⲱⲅⲏ 
 
ⲙⲛ ⲛⲉⲩⲕⲉϣⲃⲉⲉⲣ ⲧⲏⲣⲟⲩ ⲉⲧⲧⲏϣ ⲛⲙⲙⲁⲩ ⲁⲩⲱ ⲛⲣⲙ ⲛⲏⲓ ⲙⲛ ⲛⲉⲧⲧⲏϣ 
ⲛⲙⲙⲁⲩ ⲁⲩⲱ ⲛϩⲗⲗⲟⲓ ⲙⲛ <note note="verso">[........]</note> ⲙ ⲉⲩⲛⲁϣⲱⲡⲉ ⲛⲑⲉ 
ⲛⲟⲩⲁ ⲛⲟⲩⲱⲧ ⲁⲩⲱ ⲛⲛⲉⲩϩⲉⲡ ⲗⲁⲁⲩ ⲛϩⲱⲃ ⲟⲩⲧⲉ ⲗⲁⲁⲩ ⲛϩⲛⲁⲩ ϩⲟⲗⲱⲥ 
ⲉⲛⲉⲩⲉⲣⲏⲩ ϣⲁ ϩⲣⲁⲓ ⲉⲩⲉⲗⲁⲭⲓⲥⲧⲟⲛ ⲛⲧⲟⲟⲩⲉ ⲁⲩⲱ ⲛⲕⲉⲣⲱⲙⲉ ⲙⲡⲓⲥⲧⲟⲥ 
ⲛⲁⲙⲉ ⲉⲧⲧⲏϣ ⲛⲙⲙⲁⲩ ⲁⲩⲱ ⲛⲛⲉⲩⲣ ⲗⲁⲁⲩ ⲛϩⲱⲃ ⲙⲡⲟⲩϫⲛⲉ ⲛⲉⲩⲉⲣⲏⲩ 
ⲁⲩⲱ ⲛⲉⲩϣⲁϫⲉ ⲙⲛ ⲛⲉⲩϣⲃⲏⲩⲉ ⲉⲩⲛⲁⲙⲟϣⲧⲟⲩ ⲙⲛ ⲛⲉⲩⲉⲣⲏⲩ ⲕⲁⲧⲁ ⲙⲏⲧ 
ⲛϩⲟⲟⲩ [.....] ⲏ ⲥⲟⲡ ⲛⲓⲙ [.....] ϭⲛ ⲛⲉⲩⲉ [.....] ⲩⲱ ⲉⲣϣⲁⲛ [.....] ⲥⲣ 
ϩⲛⲁϥ ⲉⲧⲣⲉ [....] ⲇⲓⲕⲁⲓⲟⲥⲩⲛⲏ [.....] ⲩⲛ ⲉⲃⲟⲗ ⲧⲁⲓ ⲧⲉ [.....] ⲉⲧϣⲟⲟⲡ ⲙⲡⲙⲁ 
ⲙⲡⲣⲟ ⲉⲩⲛⲁ [...] ϩⲁⲧⲛ ⲛⲉⲩⲉⲣⲏⲩ ⲕⲁⲧⲁ ⲥⲁⲃⲃⲁⲧⲟⲛ ⲛⲥⲉϣⲁϫⲉ ⲙⲛ ⲛⲣⲱⲙⲉ 
ⲛⲧⲁⲩⲉⲓ ⲁⲩⲱ ⲛⲥⲉϥⲓ ⲡⲉⲩⲣⲟⲟⲩϣ ϩⲛ ϩⲱⲃ ⲛⲓⲙ ⲙⲛ ⲡⲉⲧⲏⲡ ⲉϣⲱⲡⲉ ⲧⲏⲣϥ.
ⲁⲩⲱ ⲑⲉ ⲉϯⲛⲁⲧⲟϣⲟⲩ ⲙⲙⲟⲥ ⲛϩⲟⲥⲟⲛ ⲉⲓⲟⲛϩ ⲉⲩⲛⲁⲁⲁⲥ ⲛⲟⲩⲟⲉⲓϣ ⲛⲓⲙ ⲁⲩⲱ 
ⲉⲩⲛⲁϫⲟⲟⲥ ⲁⲛ ⲉⲣⲟⲟⲩ ϫⲉ ⲉⲣⲉ ⲡⲟⲩⲁ ⲡⲟⲩⲁ ⲛⲁϯ ⲗⲟⲅⲟⲥ ϩⲁⲣⲟϥ ⲙⲡⲛⲟⲩⲧⲉ 
ⲏ ϩⲁ ⲡⲉϥⲧⲟⲡⲟⲥ ⲁⲩⲱ ⲉⲩⲛⲁϫⲟⲟⲥ ϫⲉ ⲧⲉⲧⲛⲁϯ ⲗⲟⲅⲟⲥ ϩⲁ ⲛⲉⲓⲧⲟⲡⲟⲥ ⲁⲩⲱ 
ϫⲉ ⲡⲛⲟⲩⲧⲉ ⲛⲁϣⲓⲛⲉ ⲛⲥⲁ ⲧⲉⲯⲩⲭⲏ ⲛⲛⲉⲧⲟⲩⲏϩ ϩⲛ ⲛⲉⲓ <note note="sic exit">.</note>
 

ⲓ︦ⲓ︦ 

<pb xml:id="ⲣ︦ⲟ︦ⲉ︦"/> ⲙⲡⲉⲧⲁⲙⲁϩⲧⲉ ⲡⲁⲣⲁ ⲧⲉⲥⲃⲱ ⲙⲡϣⲉⲙⲛⲧϣⲙⲏⲛ ⲛⲉⲡⲓⲥⲕⲟⲡⲟⲥ 
ⲛⲧⲁⲩⲥⲱⲟⲩϩ ϩⲛ ⲛⲓⲕⲁⲓⲁ. ⲉⲡⲓⲇⲏ ⲛⲉⲧⲛⲕⲣⲁⲧⲟⲥ ⲣ ⲡⲙⲉⲉⲩⲉ ⲛⲧⲁⲉⲩⲧⲉⲗⲉⲓⲁ 
ⲉⲧⲃⲉ ⲟⲩϩⲱⲃ ⲙⲡⲓⲥⲧⲓⲥ ⲡⲁϫⲟⲉⲓⲥ ⲡⲣⲣⲟ ⲛⲓⲙ ϩⲱⲱϥ ⲡⲉ ⲡⲉⲓⲟⲩϩⲟⲣ ⲉⲧⲙⲟⲟⲩⲧ 
ⲉⲧⲣⲉϥⲣ ⲙⲓⲥⲓⲧⲏⲥ ⲉⲩϩⲱⲃ ⲛⲧⲉⲓⲙⲉ . ⲡⲉⲩϩⲟⲣ ⲙⲉⲛ ϩⲛ ⲧⲥⲟⲫⲓⲁ ⲉⲧϩⲓ ⲃⲟⲗ 
ϣⲁϥⲟⲩⲉⲛϩ ⲧⲉϥⲙⲛⲧϩⲏⲙⲉⲣⲟⲥ ⲉⲃⲟⲗ ⲉⲡⲉⲧⲟ ⲛⲣⲙⲣⲁϣ ⲉϩⲟⲩⲛ ⲉⲣⲟϥ ϩⲓⲧⲛ ⲧϭⲓ 
ⲛⲕⲓⲙ ⲉⲣⲟϥ ⲙⲡⲉϥⲡⲁϩⲟⲩ ⲏ ⲡⲉϥⲥⲁⲧ ⲙⲛ ⲧϭⲓ ⲛⲉⲓⲛⲉ ⲉⲡⲉⲥⲏⲧ ⲛⲛⲉϥⲙⲁⲁϫⲉ 
ϩⲓ ⲡⲁϩⲟⲩ ⲛⲧⲉϥⲁⲡⲉ ⲕⲁⲧⲁ ⲑⲉ ⲉⲧⲥϫⲱ ⲙⲙⲟⲥ ⲛϭⲓ ⲧⲉⲡⲗⲁⲧⲟⲛⲓⲕⲏ ⲇⲓⲇⲁⲥ
ⲕⲁⲗⲓⲁ. ϩⲟⲧⲁⲛ ⲛⲧⲟϥ ϩⲱⲱϥ ⲡⲉⲩϩⲟⲣ ⲉϥϣⲁⲛⲛⲁⲩ ⲉⲡⲉⲧⲙⲓϣⲉ ⲛⲙⲙⲁϥ 
 
ⲉϥϥⲓ ⲉⲣⲁⲓ ⲉⲣⲟϥ ⲛⲟⲩⲱⲛⲉ ⲏ ⲟⲩϭⲉⲣⲱⲃ ⲛⲧⲉⲩⲛⲟⲩ ϣⲁⲕⲛⲁⲩ ⲉⲧⲉϥⲙⲛⲧ
ϩⲩⲙⲉⲣⲟⲥ ϩⲁⲑⲏ ⲛⲟⲩⲕⲟⲩⲉⲓ ⲉⲁϥⲡⲟⲟⲛⲉⲥ ⲉⲩⲙⲛⲧⲁⲅⲓⲟⲥ ⲁⲩⲱ ⲉⲩⲙⲛⲧ
ϫⲁϫⲉ ⲙⲡⲉⲛⲧⲁϥⲣ ϫⲁϫⲉ ⲉⲣⲟϥ ϣⲁⲕⲛⲁⲩ ⲉⲛ [..] <pb xml:id="ⲣ︦ⲟ︦︦ϝ︦"/> ⲟⲩⲟϭⲉ ⲉⲁϥ
ⲥⲟⲟⲕⲟⲩ ⲉϩⲣⲁⲓ ⲁϥϭⲱⲗⲡ ⲉⲃⲟⲗ ⲛⲛⲉϥⲛⲁⲁϫⲉ ϩⲁⲡⲗⲱⲥ ⲙⲉⲗⲟⲥ ⲛⲓⲙ ⲛⲧⲁϥ 
ϣⲁⲕⲛⲁⲩ ⲉⲣⲟϥ ϩⲛ ⲟⲩⲛⲟϭ ⲛⲁⲡⲉⲓⲗⲏ ⲉϩⲟⲩⲛ ⲉⲡⲉⲛⲧⲁϥϥⲓ ⲉϩⲣⲁⲓ ⲉⲣⲟϥ 
ⲙⲡϭⲉⲣⲱⲃ ⲏ ⲡⲱⲛⲉ ⲉϥⲟⲩⲱϣ ⲉⲥⲱⲗⲡ ⲉⲃⲟⲗ ⲛⲙⲙⲉⲗⲟⲥ ⲙⲡⲣⲱⲙⲉ ⲉⲧϯⲧⲱⲛ 
ⲛⲙⲙⲁϥ. ⲉⲡⲉⲓⲇⲏ ⲉⲓⲧⲟⲛⲧⲛ ⲙⲙⲟⲓ ⲉⲡⲉⲩϩⲟⲣ ϩⲟⲧⲁⲛ ⲉⲓϣⲁⲛⲉⲓ ϣⲁ ⲧⲉⲧⲛⲙⲡⲧ
ϫⲟⲉⲓⲥ ⲙⲛ ⲡⲉⲧⲛⲕⲣⲁⲧⲟⲥ ⲛⲧⲁⲛⲁⲩ ⲉⲡⲣⲁϣⲉ ⲙⲡⲉⲧⲛⲉⲟⲟⲩ ⲉϩⲟⲩⲛ ⲉⲟⲩⲟⲛ ⲛⲓⲙ 
ⲁⲩⲱ ⲉϩⲟⲩⲛ ⲉⲣⲟⲓ ϩⲱ ⲁⲛⲟⲕ ⲡⲉⲓⲉⲗⲁⲭⲓⲥⲧⲟⲥ ⲉⲛⲉⲓⲟⲩⲱϣ ⲇⲉ ⲁⲛ ⲉⲉⲓ ⲉⲧⲃⲉ 
ⲛⲉⲧⲟⲩⲱϣ ⲉϭⲉⲛ ⲱⲛⲉ ⲉⲣⲟⲓ ϩⲓ ⲛⲉϩⲓⲟⲟⲩⲉ ⲏ ⲉⲕⲱ ⲛⲟⲩⲱⲛⲉ ⲛϫⲣⲟⲡ ϩⲓ ⲛⲉ
ϩⲓⲟⲟⲩⲉ ⲉⲧⲣⲁⲉⲓ ϣⲁⲣⲱⲧⲛ ⲡⲗⲏⲛ ⲙⲁⲣⲉ ⲛⲉⲧⲛⲥϩⲁⲓ ⲙⲙⲁⲓ ⲛⲟⲩⲧⲉ ⲉⲓ ϣⲁⲣⲟⲓ 
ⲛⲕⲉⲥⲟⲡ ⲙⲛ ⲟⲩⲗⲟⲅⲟⲥ ⲛⲁⲛⲉⲡⲉⲣⲉⲁⲥⲧⲟⲛ ⲉⲧⲃⲉ ⲛⲉⲧϯ ⲛⲙⲙⲁⲛ ϩⲓ ⲛⲉϩⲓⲟⲟⲩⲉ 
ⲉⲧⲉ ⲛⲕⲁⲛⲱⲛⲓⲕⲟⲥ ⲛⲉ ⲛϩⲁⲓⲣⲉⲧⲓⲕⲟⲥ ⲛⲁⲧⲛⲟⲩⲧⲉ ⲕⲥⲟⲟⲩⲛ ⲅⲁⲣ ⲱ ⲡⲁϫⲟⲉⲓⲥ ϫⲉ 
ⲙⲡⲟⲩⲧⲱⲧ ⲛϩⲏⲧ ⲙⲛ ⲛⲉⲧⲁϩⲉ ⲉⲣⲁⲧⲟⲩ <note note="sic exit">.</note>
 
<pb xml:id="ⲫ︦ⲓ︦ⲍ︦"/> [...] ⲉⲁ ⲙⲕⲁϩ [.....] ⲉⲙⲁⲧⲉ [.....] ⲩⲟ ⲉⲙⲕⲁϩ ⲛⲓⲙ ⲉϥϩⲣⲁⲓ 
ϩⲓϫⲱⲓ. ⲉⲧⲃⲉ ⲛϣⲉⲉⲣⲉ ⲇⲉ ϣⲏⲙ ⲛⲧⲁⲛⲥⲱⲧⲙ ⲉⲧⲃⲏⲏⲧⲟⲩ ϫⲉ ⲥⲉⲛⲁⲡⲱⲧ ⲉϩⲟⲩⲛ 
ⲉⲛⲉⲩⲉⲣⲏⲩ ϩⲛ ⲟⲩⲱϣ ⲛⲥⲁⲣⲕⲓⲕⲟⲛ ⲙⲁⲧⲁⲙⲟⲓ ⲉⲧⲃⲏⲏⲧⲟⲩ ϩⲛ ⲟⲩⲱⲣϫ ϫⲉ 
ⲉⲓⲉⲙⲉ ⲁⲩⲱ ϯⲛⲁⲧⲁⲙⲱⲧⲛ ϫⲉ ⲉⲧⲉⲧⲛⲁⲣ ⲟⲩ ⲛⲁⲩ. ⲉⲧⲃⲉ ⲧⲁⲓ ⲇⲉ ⲟⲛ ⲛⲧⲁⲧⲉⲧⲛ
ϫⲟⲟⲥ ⲉⲧⲃⲏⲏⲧⲥ ⲉⲧⲣⲉⲥⲃⲱⲕ ⲉⲡⲙⲁ ⲛⲧⲁⲧⲉⲧⲛⲧⲟϣϥ ⲛⲁⲥ ⲉⲧⲣⲉⲥⲣ ⲡⲉⲥϩⲱⲃ 
ⲛϩⲏⲧϥ ⲉⲁⲥϫⲟⲟⲥ ⲛⲏⲧⲛ ϫⲉ ⲉϣϫⲉ ⲧⲉⲧⲛⲁⲛⲧ ⲉⲃⲟⲗϩⲙ ⲡⲉⲓⲙⲁ ⲉⲡⲁⲓ ⲛϯⲛⲁⲣ 
ϩⲱⲃ ⲁⲛ ⲉⲡϩⲱⲃ ⲉϯⲣ ϩⲱⲃ ⲉⲣⲟϥ ⲁⲩⲱ ⲉϣⲱⲡⲉ ⲙⲡⲥⲣ ϩⲛⲁⲥ ⲛⲁⲙⲉ ⲉⲓⲉ 
ⲁϫⲓⲥ ⲟⲛ ⲉⲣⲟⲓ ϯⲛⲁⲧⲥⲁⲃⲱⲧⲛ ⲉⲡⲉⲧⲉⲧⲛⲁⲁⲁϥ ⲛⲁⲥ. ⲛⲧⲱⲧⲛ ⲇⲉ ⲧⲏⲣⲧⲛ ⲉⲧⲉⲧⲛ 
ϣⲁⲛϩⲱⲡ ⲉⲣⲟⲛ ⲛⲟⲩϩⲱⲃ ⲛⲕⲣⲟϥ ϩⲁⲧⲛ ⲧⲏⲩⲧⲛ ⲉⲧⲙⲧⲣⲉⲧⲛⲧⲁⲙⲟⲛ ⲉⲣⲟϥ 
ⲉⲧⲉⲧⲛⲧⲟⲩⲛⲟⲥ ⲙⲡⲥⲁⲧⲁⲛⲁⲥ ⲉϩⲣⲁⲓ ⲉϫⲱⲧⲛ ⲙⲙⲓⲛ ⲙⲙⲱⲧⲛ ⲁⲩⲱ ⲉⲧⲉⲧⲛⲕⲧⲟ 
ⲉⲃⲟⲗ ⲙⲙⲱⲧⲛ ⲛⲧⲃⲟⲏⲑⲓⲁ ⲙⲡⲛⲟⲩⲧⲉ ⲙⲁⲩⲁⲁⲧⲧⲏⲩⲧⲛ. ⲉⲓⲥ ⲡϩⲗⲗⲟ ⲁⲓⲧⲛ
ⲛⲟⲟⲩϥ ϣⲁⲣⲱⲧⲛ ⲙⲡⲉⲓⲕⲉ<pb xml:id="ⲫ︦ⲓ︦ⲏ︦"/>ⲥⲟⲡ [..] ⲛϩⲟⲥⲟⲛ ⲉⲛϣ [..] ⲟⲡ.
 
ⲥⲉⲛⲟⲩⲑⲓⲟⲩ ⲉⲡⲓⲥⲧⲟⲗⲏ

ⲁⲃⲣⲁϩⲁⲙ ⲡⲉⲛⲉⲓⲱⲧ ⲛⲉϥⲟⲩⲱϣ ⲡⲉ ⲉⲧⲣⲉ ϩⲉⲛ ϣⲏⲣⲉ ϣⲱⲡⲉ ⲛⲁϥ ⲉⲃⲟⲗ 
ϩⲛ ⲥⲁⲣⲣⲁ ⲁⲩⲱ ⲥⲁⲣⲣⲁ ⲛⲉⲥⲟⲩⲱϣ ⲡⲉ ⲉⲧⲣⲉ ϩⲉⲛ ϣⲏⲣⲉ ϣⲱⲡⲉ ⲛⲁⲥ ⲉⲃⲟⲗ ϩⲛ 
ⲁⲃⲣⲁϩⲁⲙ ⲁⲩⲱ ⲧⲁⲓ ⲧⲉ ⲑⲉ ⲛⲧⲁ ⲡϫⲟⲉⲓⲥ ⲡⲛⲟⲩⲧⲉ ϯ ⲛⲟⲩϣⲏⲣⲉ ⲛⲁⲃⲣⲁϩⲁⲙ 
ϩⲛ ⲧⲉϥⲙⲛⲧϩⲗⲗⲟ ⲉⲁϥϫⲡⲟ ⲛⲓⲥⲁⲁⲕ ⲉⲃⲟⲗ ϩⲛ ⲥⲁⲣⲣⲁ ϩⲛ ⲧⲉⲥⲙⲛⲧϩⲗⲗⲱ 
ⲁϥϣⲱⲡⲉ ⲛⲁⲩ ⲛⲟⲩϣⲏⲣⲉ ⲙⲙⲉⲣⲓⲧ ⲛⲑⲉ ⲛⲟⲩⲧⲃⲁ ⲛϣⲏⲣⲉ ⲉⲟⲩⲁ ⲡⲉ ⲉⲃ [........] 
ⲟⲩⲇ [.......] ⲡⲉ ⲉ [.....] ⲛⲥⲁ ⲡⲉϥ [.....] ⲛⲧⲁϥⲉⲓ ⲉⲃⲟⲗ ϩⲛ ⲛⲉϥⲙⲉⲣⲟⲥ ⲉϥϯ 
ⲙⲧⲟⲛ ⲇⲉ ⲟⲛ ⲛⲧⲙⲁⲁⲩ ⲛⲧⲁⲥϫⲡⲟϥ ⲁⲩⲱ ⲛⲧⲉⲓϩⲉ ⲁϥⲕⲗⲏⲣⲟⲛⲟⲙⲓ ⲛⲧⲉ
ⲕⲗⲏⲣⲟⲛⲟⲙⲓⲁ ⲛⲛⲉϥⲉⲓⲟⲧⲉ ⲕⲁⲧⲁ ⲡⲉⲛⲧⲁⲩϫⲟⲟϥ ⲛⲁⲃⲣⲁϩⲁⲙ ⲉⲃⲟⲗ ϩⲓⲧⲙ 
ⲡⲛⲟⲩⲧⲉ ϫⲉ ⲡⲁⲓ ⲉⲧⲙⲙⲁⲩ ⲉⲧⲉ ⲓⲥⲙⲁⲏⲗ ⲡⲉ ⲛϥⲛⲁⲕⲗⲏⲣⲟⲛⲟⲙⲉⲓ ⲙⲙⲟⲕ ⲁⲛ 
ⲡⲗⲏⲛ ϯⲛⲁⲥⲙⲟⲩ ⲇⲉ ⲟⲛ ⲉⲣⲟϥ ⲉⲧⲃⲏⲏⲧⲕ ⲧⲁⲁⲩⲝⲁⲛⲉ ⲙⲙⲟϥ ⲉⲙⲁⲧⲉ ⲛⲧⲁⲁⲁϥ 
ⲛⲟⲩⲛⲟϭ ⲛϩⲉⲑⲛⲟⲥ ⲉⲛⲁϣⲱϥ ⲁⲩⲱ ⲡⲉⲧⲛⲏⲩ ⲉⲃⲟⲗ ϩⲙ ⲛⲉⲕ<pb xml:id="ⲫ︦ⲓ︦ⲑ︦"/> [........] ⲥ 
ⲓⲥⲁⲁⲕ [......]ϥ ⲡⲉⲧⲛⲁ [....] ⲣⲟⲛⲟⲙⲉⲓ ⲙⲙⲟⲕ ⲉⲧⲃⲉ ⲡⲁⲓ ⲣⲱ ⲁⲥϫⲟⲟⲥ ϩⲛ ⲟⲩ
ⲡⲁⲣⲣⲏⲥⲓⲁ ϩⲙ ⲡⲥⲟⲟⲩⲛ ⲙⲡⲛⲟⲩⲧⲉ ⲛϭⲓ ⲧⲙⲁⲁⲩ ⲙⲡϣⲏⲣⲉ ⲉⲧⲟⲓ ⲛⲧⲟⲟⲧⲥ ϫⲉ 
ⲛⲟⲩϫⲉ ⲉⲃⲟⲗ ⲛⲧⲉⲓϩⲙϩⲁⲗ ⲙⲛ ⲡⲉⲥϣⲏⲣⲉ ⲛⲛⲉϥⲕⲗⲏⲣⲟⲛⲟⲙⲉⲓ ⲅⲁⲣ ⲛϭⲓ 
 
ⲡϣⲏⲣⲉ ⲛⲧⲉⲓϩⲙϩⲁⲗ ⲙⲛ ⲡⲁϣⲏⲣⲉ ⲓⲥⲁⲁⲕ. ⲓⲥⲁⲁⲕ ⲛⲉϥⲧⲱⲃϩ ⲙⲡϫⲟⲉⲓⲥ ⲡⲉ 
ⲉϥⲟⲩⲱϣ ⲉⲧⲣⲉ ϩⲉⲛ ϣⲏⲣⲉ ϣⲱⲡⲉ ⲛⲁϥ ⲉⲃⲟⲗ ϩⲛ ϩⲣⲉⲃⲉⲕⲕⲁ ⲁⲩⲱ ⲉⲣⲉ ϩⲣⲉ
ⲃⲉⲕⲕⲁ ⲛⲉⲥⲟⲩⲱϣ ⲉⲧⲣⲉ ϩⲉⲛ ϣⲏⲣⲉ ϣⲱⲡⲉ ⲛⲁⲥ ⲉⲃⲟⲗ ϩⲛ ⲓⲥⲁⲁⲕ ⲁⲩⲱ ⲧⲁⲓ ⲧⲉ 
ⲑⲉ ⲛⲧⲁ ⲡϫⲟⲉⲓⲥ ⲡⲛⲟⲩⲧⲉ ϯ ⲛⲁⲩ ⲕⲁⲧⲁ ⲡⲉⲩϩⲏⲧ ⲉⲁϥϫⲱⲕ ⲉⲃⲟⲗ ⲛⲛⲉⲩⲁⲓ
ⲧⲏⲙⲁ ⲧⲏⲣⲟⲩ ⲉⲁⲩϫⲡⲟ ⲛⲏⲥⲁⲩ ⲙⲛ ⲓⲁⲕⲱⲃ ⲉⲁ ⲓⲥⲁⲁⲕ ⲇⲉ ⲥⲙⲟⲩ ⲉⲓⲁⲕⲱⲃ 
ⲉⲃⲟⲗϩⲓⲧⲙ ⲡⲛⲟⲩⲧⲉ ϩⲙ ⲡϣⲟϫⲛⲉ ⲛϩⲣⲉⲃⲉⲕⲕⲁ ⲧⲙⲁⲁⲩ ⲛⲓⲁⲕⲱⲃ ⲉⲁ ⲏⲥⲁⲩ 
ϣⲱⲡⲉ ⲛϩⲙϩⲁⲗ ⲛⲓⲁⲕⲱⲃ ⲕⲁⲧⲁ ⲛⲉⲅⲣⲁⲫⲏ ϫⲉ ⲡⲛⲟϭ ⲛⲁⲣ ϩⲙϩⲁⲗ ⲙⲡⲕⲟⲩⲓ 
ⲁⲩⲱ ⲟⲛ ϫⲉ ⲓⲁⲕⲱⲃ ⲁⲓⲙⲉⲣⲓⲧϥ ⲏⲥⲁⲩ ⲇⲉ ⲁⲓⲙⲉⲥⲧⲱϥ. ⲓⲁⲕⲱⲃ ⲇⲉ ⲛⲉϥⲟⲩⲱϣ 
ⲡⲉ ⲉⲧⲣⲉ ϩⲉⲛ ϣⲏ<pb xml:id="ⲫ︦ⲕ︦"/>ⲣⲉ ϣⲱⲡⲉ ⲛⲁϥ ⲉⲃⲟⲗ ϩⲛ ϩⲣⲁⲭⲏⲗ ⲛⲑⲉ ⲛⲛⲉⲛⲧⲁⲩ
ϣⲱⲡⲉ ⲛⲁϥ ⲉⲃⲟⲗ ϩⲛ ⲗⲓⲁ ⲙⲛ ⲛⲉⲛⲧⲁⲩϣⲱⲡⲉ ⲛⲁϥ ⲉⲃⲟⲗϩⲛ ⲍⲉⲗⲫⲁ ⲙⲛ 
ⲃⲁⲗⲗⲁ. ϩⲣⲁⲭⲏⲗ ⲇⲉ ⲛⲉⲥⲟⲩⲱϣ ⲉⲧⲣⲉ ϩⲉⲛ ϣⲏⲣⲉ ϣⲱⲡⲉ ⲛⲁⲥ ⲉⲃⲟⲗϩⲛ 
ⲓⲁⲕⲱⲃ ⲁⲩⲱ ⲛⲉⲥⲙⲟⲕϩ ⲛϩⲏⲧ ⲡⲉ ⲉⲥϭⲛ ⲁⲣⲓⲕⲉ ⲉⲓⲁⲕⲱⲃ ϩⲛ ⲧⲉⲥⲙⲛⲧⲁⲧⲥⲟⲟⲩⲛ 
ϩⲙ ⲡⲁϣⲁⲓ ⲙⲡⲉⲙⲕⲁϩ ⲛϩⲏⲧ ϫⲉ ⲙⲁ ⲛⲁⲓ ⲛϩⲉⲛ ϣⲏⲣⲉ ⲉϣⲱⲡⲉ ⲙⲙⲟⲛ 
ϯⲛⲁⲙⲟⲩ. ⲁⲩⲱ ⲓⲁⲃⲱⲃ ⲛⲉϥϫⲱ ⲙⲙⲟⲥ ⲛⲁⲥ ⲡⲉ ⲉϥⲟⲩⲟⲗⲥ ⲛϩⲏⲧ ϫⲉ ⲙⲏ ⲁⲛⲅ 
ⲡϫⲟⲉⲓⲥ ⲁⲛⲟⲕ ⲡⲁ [.....] ϥⲟϭⲉ ⲙⲡ [.....]ⲡⲟⲥ ⲛϩⲏ [..]ⲉ ⲁⲩⲱ ⲛⲧⲁϥϫⲉ ⲡⲁⲓ 
ϩⲛ ⲟⲩⲛⲟⲩϭⲥ ⲛϭⲓ ⲓⲁⲕⲱⲃ ⲉⲃⲟⲗ ϫⲉ ⲛⲉϥⲟⲩⲱϣ ϩⲱⲱϥ ⲡⲉ ⲉⲧⲣⲉ ϩⲉⲛ ϣⲏⲣⲉ 
 
ϣⲱⲡⲉ ⲛⲁϥ ⲉⲃⲟⲗ ϩⲛ ϩⲣⲁⲭⲏⲗ. ⲁⲩⲱ ⲛⲧⲉⲓϩⲉ ⲁ ⲡⲛⲟⲩⲧⲉ ⲛⲁⲩ ⲉⲛⲉⲩⲙⲕⲁϩ 
ⲉⲁϥϯ ⲛϩⲉⲛ ϣⲏⲣⲉ ⲛⲓⲁⲕⲱⲃ ⲉⲃⲟⲗ ϩⲛ ϩⲣⲁⲭⲏⲗ ⲓⲱⲥⲏⲫ ⲙⲛ ⲃⲉⲛⲓⲁⲙⲓⲛ. 
ⲁⲩⲱ ⲓⲁⲕⲱⲃ ⲁϥⲥⲙⲟⲩ ⲉⲛⲉϥϣⲏⲣⲉ ⲧⲏⲣⲟⲩ ⲉⲃⲟⲗ ϩⲓⲧⲙ ⲡϫⲟⲉⲓⲥ ⲡⲛⲟⲩⲧⲉ ⲡⲁⲓ 
ⲛⲧⲁϥⲥⲙⲟⲩ ⲉⲁⲃⲣⲁϩⲁⲙ ⲙⲛ ⲓⲥⲁⲁⲕ ⲙⲛ ⲓⲁⲕⲱⲃ ⲙⲛ ⲛϣⲏⲣⲉ <note note="sic exit">.</note>
<pb xml:id="ⲫ︦ⲕ︦ⲉ︦"/> ⲉⲧⲃⲉ ⲡⲁⲓ ⲟⲩⲙⲛⲧⲁⲑⲏⲧ ⲁⲛ ⲧⲉ ⲙⲛ ⲟⲩⲙⲛⲧⲃⲗⲗⲉ. ⲉⲣϣⲁⲛ ϩⲟⲓⲛⲉ 
ϩⲣⲁⲓ ⲛϩⲏⲧⲛ ϩⲁⲧⲏⲛ ⲁⲑⲉⲧⲓ ϩⲛ ⲟⲩϯⲧⲱⲛ ⲙⲛ ⲟⲩⲙⲛⲧⲁⲧⲥⲱⲧⲙ ⲛⲥⲁ ϩⲉⲛ 
ϩⲃⲏⲩⲉ ⲉⲩⲛ ϭⲟⲙ ⲙⲙⲟⲟⲩ ⲉϥⲓ ⲡⲉⲩⲣⲟⲟⲩϣ ⲉⲓⲧⲉ ϩⲉⲛ ⲣⲱⲙⲉ ⲉⲁⲩϭⲁⲗⲱⲟⲩ 
ⲉⲣⲟⲟⲩ ⲉⲓⲧⲉ ϩⲉⲛ ⲇⲓⲁⲕⲟⲛⲓⲁ ⲉⲓⲧⲉ ϭⲉ ⲗⲁⲁⲩ ⲛϩⲱⲃ ⲉⲛⲁⲛⲟⲩϥ ⲉⲛⲛⲁϣⲁⲁϥ 
ⲛⲛⲉⲛⲉⲣⲏⲩ ⲉⲃⲟⲗ ϩⲓⲧⲙ ⲡⲛⲟⲩⲧⲉ ⲉⲡⲥⲱⲧⲉ ⲛⲛⲉⲛⲯⲩⲭⲏ ⲟⲩⲙⲛⲧⲥⲟϭ ⲇⲉ ⲟⲛ 
ⲧⲉ ⲉⲡⲉϩⲟⲩⲟ ⲙⲛ ⲟⲩⲧⲱⲙ ⲛϩⲏⲧ ⲉϥϩⲟⲟⲩ. ⲉⲣϣⲁⲛ ϩⲟⲓⲛⲉ ϩⲁⲧⲛ ⲧⲏⲩⲧⲛ ⲥⲟⲧⲡ 
ⲛⲁⲩ ⲉⲧⲣⲉⲩϣⲱⲡⲉ ⲛⲁϭⲣⲏⲛ ⲉⲃⲟⲗ ϩⲓⲧⲙ ⲡⲛⲟⲩⲧⲉ ⲛⲥⲉⲁⲡⲟⲧⲁⲥⲥⲉ ϩⲛ ⲟⲩϯ
ⲧⲱⲛ ⲙⲛ ⲟⲩⲙⲛⲧⲁⲧⲥⲃⲱ ⲛϩⲉⲛ ϩⲃⲏⲟⲩⲉ ⲉⲩⲛ ϭⲟⲙ ⲙⲙⲟⲟⲩ ⲉϥⲓ ⲡⲉⲩⲣⲟⲩϣ 
ⲉⲓⲧⲉ ϩⲉⲛ ⲣⲱⲙⲉ ⲉⲓⲧⲉ ϩⲉⲛ ⲇⲓⲁⲕⲟⲛⲓⲁ ⲉⲓⲧⲉ ϭⲉ ⲗⲁⲁⲩ ⲛϩⲱⲃ ⲉⲛⲁⲛⲟⲩϥ ⲉⲧⲣⲉⲛ
ⲁⲁⲩ ⲛⲛⲉⲧⲛⲉⲣⲏⲩ ϩⲛ ⲑⲟⲧⲉ ⲙⲡϫⲟⲉⲓⲥ ⲉϣϫⲉ ⲧⲉⲥϩⲓⲙⲉ ⲇⲉ ⲉⲧⲥϩⲙⲟⲟⲥ ⲙⲛ 
ⲟⲩϩⲁⲓ ⲕⲁⲧⲁ ⲥⲁⲣⲝ ϣⲁⲥⲣ ϩⲛⲁⲥ ⲉⲧⲣⲉ ϩⲉⲛ ϣⲏⲣⲉ ⲙⲛ ϩⲉⲛ ϣⲉⲉⲣⲉ ϣⲱⲡⲉ 
ⲛⲁⲥ ⲁⲩⲱ ⲉϣϫⲉ ⲥⲁⲣⲣⲁ ⲙⲛ ϩⲣⲉⲃⲉⲕⲕⲁ ⲙⲛ ϩⲣⲁⲭⲏⲗ ⲙⲛ ⲁⲛⲛⲁ ⲙⲛ 
 
ⲧⲙⲁⲁⲩ ⲙⲡⲉⲡⲣⲟ<pb xml:id="ⲫ︦ⲕ︦︦ϝ︦"/>ⲫⲏⲧⲏⲥ ⲥⲁⲙⲯⲱⲛ ⲙⲛ ⲉⲗⲓⲥⲁⲃⲉⲧ ⲧⲙⲁⲁⲩ ⲛⲓⲱ
ϩⲁⲛⲛⲏⲥ ⲡⲉⲛⲧⲁϥⲙⲟⲩϩ ⲙⲡ︦ⲛ︦ⲁ︦ ⲉϥⲟⲩⲁⲁⲃ ϫⲓⲛ ⲉϥⲛϩⲏⲧⲥ ⲛⲧⲉϥⲙⲁⲁⲩ ⲉϣϫⲉ 
ⲛⲁⲓ ⲙⲛ ϩⲉⲛ ⲕⲟⲟⲩⲉ ϩⲛ ⲛⲉϩⲓⲟⲙⲉ ⲉⲧⲟⲩⲁⲁⲃ ⲛⲁⲣⲭⲁⲓⲟⲥ ⲛⲉⲩⲱϣ ⲡⲉ ⲉϩⲣⲁⲓ 
ⲉⲡϫⲟⲉⲓⲥ ⲉⲩⲧⲱⲃϩ ⲁⲩⲱ ⲉⲩⲡⲁⲣⲁⲕⲁⲗⲉⲓ ⲉⲧⲙⲧⲣⲉⲩϣⲱⲡⲉ ⲛⲁϭⲣⲏⲛ ⲉⲓⲉ ⲉⲣ
ϣⲁⲛ ϩⲟⲓⲛⲉ ϩⲁⲧⲛ ⲧⲏⲩⲧⲛ ⲁⲡⲟⲧⲁⲥⲥⲉ ⲛϩⲉⲛ ⲣⲱⲙⲉ ⲉⲩϭⲁⲗⲱⲟⲩ ⲉⲣⲟⲟⲩ ⲉⲃⲟⲗ 
ϩⲓⲧⲙ ⲡⲛⲟⲩⲧⲉ ⲉⲩⲛⲁϣⲱⲡⲉ ⲉⲩⲧϭⲁⲓⲏⲩ ⲛⲟⲩⲏⲣ ϫⲉ ⲁⲩⲥⲟⲡⲥ ⲛⲁⲩ ⲉⲧⲣⲉⲩ
ϣⲱⲡⲉ ⲛⲁϭⲣⲏⲛ ⲁⲩⲱ ⲛⲭⲏⲣⲁ ⲛⲁϣⲱⲟⲩ ⲅⲁⲣ ϫⲓⲛ ⲛϣⲟⲣⲡ ϣⲁ ϩⲣⲁⲓ ⲉⲧⲉⲛⲟⲩ 
ⲛϭⲓ ϩⲉⲛ ⲉⲓⲟⲧⲉ ⲉⲁ ⲡⲛⲟⲩⲧⲉ ⲥⲟϣϥⲟⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ϫⲉ ⲙⲡⲟⲩⲱϣ 
ⲉϣⲡ ϩⲓⲥⲉ ⲙⲛ ϩⲉⲛ ⲕⲟⲟⲩⲉ ⲉⲧⲣⲉⲩϣⲱⲡⲉ ⲛⲁⲩ ⲉϩⲉⲛ ϣⲏⲣⲉ ⲙⲛ ϩⲉⲛ ϣⲉⲉⲣⲉ 
ⲉⲃⲟⲗ ϩⲓⲧⲙ ⲡⲛⲟⲩⲧⲉ ⲁⲗⲗⲁ ⲉⲧⲃⲉ ⲡⲉⲙⲧⲟⲛ ⲛⲥⲱⲙⲁ ⲙⲛ ⲧⲙⲛⲧϫⲁⲥⲓ ϩⲏⲧ 
ⲉⲁ ϩⲁϩ ⲛⲣⲱⲙⲉ ⲁⲡⲟⲧⲁⲥⲥⲉ ⲉⲧⲙⲧⲣⲉⲩϣⲡ ϩⲓⲥⲉ ⲙⲛ ϩⲉⲛ ⲕⲟⲟⲩⲉ ⲉⲃⲟⲗ ϩⲓⲧⲙ 
ⲡⲛⲟⲩⲧⲉ ⲛⲑⲉ ⲛⲧⲁ ϩⲟⲓⲛⲉ ϣⲡ ϩⲓⲥⲉ ϩⲱⲟⲩ ⲛⲙⲙⲁⲩ ⲁⲩⲱ ⲉⲁ ϩⲁϩ ⲛⲥϩⲓⲙⲉ 
ⲁⲡⲟⲧⲁⲥⲥⲉ ⲉ<pb xml:id="ⲫ︦ⲕ︦ⲍ︦"/>ⲧⲙⲧⲣⲉ ϣⲡ ϩⲓⲥⲉ ⲙⲛ ϩⲉⲛ ⲕⲟⲟⲩⲉ ⲉⲃⲟⲗ ϩⲓⲧⲙ ⲡⲛⲟⲩⲧⲉ 
ⲛⲑⲉ ⲛⲧⲁ ϩⲟⲓⲛⲉ ϣⲡ ϩⲓⲥⲉ ϩⲱⲟⲩ ⲛⲙⲙⲁⲩ ⲁⲩⲱ ⲉⲧⲃⲉ ⲧⲉⲩⲙⲛⲧϫⲁⲥⲓ ϩⲏⲧ 
ⲙⲛ ⲧⲙⲛⲧⲙⲁⲓ ⲡⲉⲩⲙⲧⲟⲛ ⲛⲥⲱⲙⲁ ⲁⲩⲣ ϩⲛⲁⲩ ⲉⲧⲣⲉⲩϣⲱⲡⲉ ⲉⲩⲟ ⲛⲁϭⲣⲏⲛ 
 
ⲁⲩⲱ ⲛⲧⲉ ⲡϫⲟⲉⲓⲥ ϣⲧⲁⲙ ⲉⲣⲛ ⲧⲟⲟⲧⲉ ⲛⲧⲉⲩⲯⲩⲭⲏ ⲛⲑⲉ ⲛⲟⲩⲁϭⲣⲏⲛ ⲁⲩⲱ 
ⲛϥⲧⲣⲉ ⲛϣⲟϫⲛⲉ ⲛⲧⲉⲥⲃⲱ ϣⲟⲟⲩⲉ ⲉϩⲣⲁⲓ ⲛϩⲏⲧⲛ ⲛⲑⲉ ⲛϩⲉⲛ ⲉⲕⲓⲃⲉ ⲉⲩϣⲟⲩ
ⲱⲟⲩ ⲉⲧⲙⲧⲣⲉⲩⲥⲱⲧ ⲉϯ ⲥⲃⲱ ⲛϩⲉⲛ ⲕⲟⲟⲩⲉ ϫⲓⲛ ⲡⲉⲓⲛⲁⲩ ⲉⲃⲟⲗ ϩⲓⲧⲙ ⲡⲛⲟⲩⲧⲉ. 
ⲛⲁϣⲱⲟⲩ ⲇⲉ ⲟⲛ ⲛϭⲓ [..] ⲛ ⲉⲓⲟⲧⲉ ϫⲓⲛ ⲛϣⲟⲣⲡ ϣⲁ ϩⲣⲁⲓ ⲉⲧⲉⲛⲟⲩ ⲉⲁ ⲡϫⲟⲉⲓⲥ 
ⲥⲙⲟⲩ ⲉⲣⲟⲟⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ϫⲉ ⲁⲩⲣ ϩⲛⲁⲩ ⲛϩⲟⲩⲟ ⲉϣⲡ ϩⲓⲥⲉ 
ⲙⲛ ϩⲉⲛ ⲕⲟⲟⲩⲉ ⲉⲃⲟⲗ ϩⲓⲧⲙ ⲡⲛⲟⲩⲧⲉ ⲛⲑⲉ ⲛⲛⲉⲛⲉⲓⲟⲧⲉ ⲛⲁⲣⲭⲁⲓⲟⲥ ⲁⲩⲱ 
ⲛⲉⲡⲣⲟⲫⲏⲧⲏⲥ ⲙⲛ ⲛⲁⲡⲟⲥⲧⲟⲗⲟⲥ ⲛⲁⲓ ⲛⲧⲁⲩϣⲱⲡⲉ ⲛⲉⲓⲱⲧ ⲛϩⲁϩ ⲙⲙⲏⲏϣⲉ 
ⲉⲃⲟⲗ ϩⲓⲧⲙ ⲡⲛⲟⲩⲧⲉ ⲁⲩⲱ ⲛⲑⲉ ⲛⲇⲉⲃⲃⲱⲣⲁ ⲧⲁⲓ ⲛⲧⲁⲥϣⲱⲡⲉ ⲛⲕⲣⲓⲧⲏⲥ ⲁⲩⲱ 
ⲙⲙⲁⲁⲩ ϩⲙ ⲡ︦ⲓ︦ⲏ︦ⲗ︦ ⲁⲩⲱ ⲛⲑⲉ ⲛⲟⲇⲟⲗⲗⲁ ⲧⲉⲡⲣⲟⲫⲏⲧⲏⲥ ⲧⲁⲓ ⲛⲧⲁ ⲓⲱⲥⲓⲁⲥ ⲡⲣⲣⲟ 
ⲛⲇⲓ<pb xml:id="ⲫ︦ⲕ︦ⲏ︦"/>ⲕⲁⲓⲟⲥ ϫ [...] ⲩ ⲉⲣⲁⲧⲥ ⲉⲧⲣⲉ [....] ϣⲓⲛⲉ ⲙⲡϫⲟⲉⲓⲥ ⲉⲃⲟⲗ ϩⲓ ⲧⲟⲟⲧⲥ 
ⲁⲩⲱ ⲛⲑⲉ ⲛⲁⲛⲛⲁ ⲧϣⲉⲉⲣⲉ ⲙⲫⲁⲛⲟⲩⲏⲗ. ⲙⲡⲛⲁⲩ ⲁⲛ ⲡⲉ ⲡⲁⲓ ⲉⲧⲣⲉ ⲛⲉⲓⲟⲧⲉ 
ⲛϩⲉⲛ ϣⲏⲣⲉ ⲙⲛ ϩⲉⲛ ϣⲉⲉⲣⲉ ⲉⲃⲟⲗ ϩⲓⲧⲙ ⲡⲛⲟⲩⲧⲉ ϫⲟⲟⲥ ϩⲛ ⲧⲉⲩⲙⲛⲧⲁⲧ
ⲥⲟⲟⲩⲛ ϫⲉ ⲡϫⲟⲉⲓⲥ ⲛⲁϯ ⲛϩⲉⲛ ⲥⲓⲟⲩⲣ ⲙⲛ ⲙⲡⲁⲣⲑⲉⲛⲟⲥ ⲛⲟⲩⲙⲁ ⲉϥⲥⲟⲧⲡ 
 
ⲁⲩⲱ ⲛⲥⲟⲉⲓⲧ ⲉⲛⲁⲛⲟⲩϥ ⲉϣⲏⲣⲉ ϩⲓ ϣⲉⲉⲣⲉ ⲛⲥⲉⲥⲟⲡⲥ ⲛⲁⲩ ⲛϭⲓ ϩⲟⲓⲛⲉ ϩⲣⲁⲓ 
ⲛϩⲏⲧⲛ ϩⲁⲧⲏⲛ ⲏ ϩⲁⲧⲛ ⲧⲏⲩⲧⲛ ⲉⲧⲣⲉⲩⲁⲡⲟⲧⲁⲥⲥⲉ ⲛⲛⲉⲛⲧⲁⲩϭⲁⲗⲱⲟⲩ ⲉⲣⲟⲟⲩ 
ⲉⲧⲙⲧⲣⲉⲩϥⲓ ⲡⲉⲩⲣⲟⲟⲩϣ ⲉⲩϫⲱ ⲙⲙⲟⲥ ϫⲉ ⲧⲛⲛⲁⲣ ⲁⲛⲁϥ ⲙⲡⲛⲟⲩⲧⲉ ⲁⲩⲱ 
ⲙⲡⲉⲛⲣⲟⲟⲩϣ ⲁⲛ ⲡⲉ ϩⲁ ⲛⲁⲓ ⲙⲛ ⲛⲉⲓⲕⲟⲟⲩⲉ ⲁⲩⲱ ϩⲙ ⲡⲉⲩⲧⲱⲙ ⲛϩⲏⲧ 
ⲉⲩⲉⲓⲛⲉ ⲉϩⲟⲩⲛ ⲙⲡϣⲁϫⲉ ⲙⲡⲉⲡⲣⲟⲫⲏⲧⲏⲥ ⲉⲩⲃⲱⲗ ⲙⲙⲟϥ ⲉϫⲙ ⲡⲟⲩⲱϣ 
ⲙⲡⲉⲩϩⲏⲧ ⲙⲛ ⲡⲉⲩⲙⲧⲟⲛ ⲙⲙⲓⲛ ⲙⲙⲟⲟⲩ ⲉⲩϫⲱ ⲙⲙⲟⲥ ϫⲉ ⲡϫⲟⲉⲓⲥ ⲛⲁϯ 
ⲛⲛⲉⲥⲓⲟⲩⲣ ⲙⲛ ⲙⲡⲁⲣⲑⲉⲛⲟⲥ ⲛⲟⲩⲙⲛⲧⲉⲣⲟ ⲛⲧⲉ ⲙⲡⲏⲩⲉ ⲁⲩⲱ ⲛⲧⲉⲓϩⲉ ⲛⲥⲉ
ⲁⲡⲟⲧⲁⲥⲥⲉ ⲛϩⲉⲛ ⲕⲟⲟⲩⲉ ⲉⲧⲙⲧⲣⲉⲩϥⲓ ⲡⲉⲩⲣⲟⲟⲩϣ <pb xml:id="ⲫ︦ⲕ︦ⲑ︦"/> [......] [.....] 
ⲡⲣ [.....] ⲥ ϫⲉ ⲙ [.....] ⲟⲓ ⲙⲙⲟϥ [.....] ϫⲉ ⲙⲡⲟⲩ [...] ⲥⲃⲱ ⲉⲛⲉϩ ⲛⲧⲟⲟⲧϥ 
ⲙⲡⲁⲡⲟⲥⲧⲟⲗⲟⲥ ⲉϥ [..] ⲱ ⲙⲙⲟⲥ [..] ⲉ ⲙⲡⲣⲧⲣⲉ [...] ⲁⲩ ϣⲓⲛⲉ ⲛ [..] ⲁ ⲧⲉϥⲛⲟϥⲣⲉ 
ⲁⲗⲗⲁ ⲧⲁ ⲕⲉⲟⲩⲁ ⲕⲁⲧⲁ ⲑⲉ ϩⲱⲱϥ ⲟⲛ ⲉⲧⲉ ⲙⲡϥϣⲓⲛⲉ ⲛⲥⲁ ⲧⲉϥⲛⲟϥⲣⲉ ⲁⲗⲗⲁ 
ⲧⲁ ϩⲁϩ ϫⲉ ⲉⲩⲉⲟⲩϫⲁⲓ. ⲙⲁⲗⲓⲥⲧⲁ ⲇⲉ ⲡⲉⲡⲣⲟⲫⲏⲧⲏⲥ ⲉⲧⲉⲣⲉ ⲛⲓⲁⲧⲥⲃⲱ ⲃⲱⲗ 
ⲙⲡⲉϥϣⲁϫⲉ ⲉϫⲙ ⲡⲉⲩⲟⲩⲱϣ ⲙⲙⲓⲛ ⲙⲙⲟⲟⲩ ϫⲉ ⲡϫⲟⲉⲓⲥ ⲛⲁϯ ⲛⲛⲉⲥⲓ [....] [...] 
ⲟⲩⲙⲁ [...] ⲟⲧⲡ [....] ⲛⲥⲟⲉⲓⲧ ⲉⲛⲁⲛⲟⲩϥ ⲉϣⲏⲣⲉ ϩⲓ ϣⲉⲉⲣⲉ ⲛⲧⲟϥ ϩⲱⲱϥ 
ⲟⲛ ⲏⲥⲁⲓⲁⲥ ⲟⲩ ⲙⲟⲛⲟⲛ ϫⲉ ⲁϥϣⲡ ϩⲁϩ ⲛϩⲓⲥⲉ ⲉⲧⲃⲉ ⲡⲣⲁⲛ ⲙⲡⲛⲟⲩⲧⲉ ⲁⲗⲗⲁ 
 
ⲁϥⲙⲟⲩ ϩⲁ ϩⲉⲛ ⲙⲏⲏϣⲉ ⲉⲛⲁϣⲱⲟⲩ ⲁⲩⲱ ϩⲁⲣⲟⲛ ⲧⲏⲣⲛ. ⲟⲩⲉⲓⲱⲧ ⲏ ⲟⲩ
ⲙⲁⲁⲩ ⲉⲩⲛⲧⲁⲩ ⲙⲙⲁⲩ ⲛϩⲉⲛ ϣⲏⲣⲉ ⲙⲛ ϩⲉⲛ ϣⲉⲉⲣⲉ ⲙⲛ ⲛϣⲏⲣⲉ ⲛⲛⲉⲩ
ϣⲏⲣⲉ ⲙⲛ ϩⲉⲛ ϩⲩⲡⲁⲣⲭⲟⲛⲧⲁ ⲉⲛⲁϣⲱⲟⲩ ⲁⲩⲱ ⲉⲩⲁⲛⲁⲅⲕⲁⲍⲉ ⲙⲙⲟⲟⲩ ϩⲓⲧⲛ 
ⲛⲉϩⲃⲏⲟⲩⲉ ⲙⲡⲃⲓⲟⲥ ⲉⲙⲛ ϣϭⲟⲙ ⲙⲙⲟⲟⲩ ⲉⲛⲉϩ <pb xml:id="ⲫ︦ⲗ︦"/> ⲉⲧⲣⲉⲩ. [.....] ⲥⲧⲁ 
ⲉϫ [.....] ϣⲏⲣⲉ ⲙⲛ [...] ϣⲉⲉⲣⲉ ⲙⲛ ⲛⲕⲉϩⲃⲏⲩⲉ ⲧⲏⲣⲟⲩ ⲛⲧⲉ ⲡⲓⲁⲓⲱⲛ ⲁⲩⲱ 
ⲛⲥⲉⲡⲣⲟϩⲓⲥⲧⲁ ⲉϫⲛ ϩⲉⲛ ϣⲏⲣⲉ ⲙⲛ ϩⲉⲛ ϣⲉⲉⲣⲉ ⲉⲃⲟⲗ ϩⲓⲧⲙ ⲡⲛⲟⲩⲧⲉ ⲙⲛ 
ϩⲉⲛ ⲕⲉϩⲃⲏⲩⲉ ⲧⲏⲣⲟⲩ ⲛⲇⲓⲕⲁⲓⲟⲥⲩⲛⲏ ⲙⲙⲛ ϣϭⲟⲙ ⲅⲁⲣ ⲛⲁⲓ ⲛⲧⲉⲓⲙⲓⲛⲉ ⲣ 
ϩⲙϩⲁⲗ ⲛⲛⲉⲧϣⲟⲟⲡ ⲛⲁⲩ ⲕⲁⲧⲁ ⲥⲁⲣⲝ ⲁⲩⲱ ⲛⲥⲉⲣ ϩⲙϩⲁⲗ ⲛϩⲉⲛ ⲕⲟⲟⲩⲉ 
ⲉⲃⲟⲗ ϩⲓⲧⲙ ⲡⲛⲟⲩⲧⲉ ϩⲉⲛ ⲣⲱⲙⲉ ⲇⲉ ⲛⲧⲟϥ ⲉⲙⲛⲧⲁⲩ ⲙⲙⲁⲩ ⲛϩⲉⲛ ϣⲏⲣⲉ 
ⲙⲛ ϣⲉⲉⲣⲉ ⲕⲁⲧⲁ ⲥⲁⲣⲝ ⲏ ⲛⲧⲟϥ ⲉⲩⲛⲧⲁⲩ ⲁⲩⲱ ⲛⲥⲉⲁⲡⲟⲧⲁⲥⲥⲉ ⲙⲙⲟⲟⲩ ⲙⲛ
ϩⲉⲛ ϩⲩⲡⲁⲣⲭⲟⲛⲧⲁ ⲉⲛⲁϣⲱⲟⲩ ⲉⲩⲟⲩⲱϣ ⲉⲙⲟⲟϣⲉ ⲕⲁⲧⲁ ⲡⲉⲙⲡϣⲁ ⲙⲡ
ⲧⲱϩⲙ ⲉⲛⲧⲁϥⲧⲁϩⲙⲟⲩ ⲉⲡⲉⲓⲃⲓⲟⲥ ⲡⲁⲓ ⲛⲁⲓ ⲛⲉ ⲛⲥⲓⲟⲩⲣ ⲙⲛ ⲙⲡⲁⲣⲑⲉⲛⲟⲥ ⲉⲧⲉ 
ⲛⲧⲱⲧⲛ ⲡⲉ ⲛⲉⲥⲛⲏⲩ ⲙⲛ ⲟⲩⲟⲛ ⲛⲓⲙ ⲉⲧⲉⲅⲕⲣⲁⲧⲉⲩⲉ ⲙⲙⲟⲟⲩ ϩⲙ ⲙⲁ ⲛⲓⲙ 
ϩⲙ ⲡⲕⲁϩ ⲧⲏⲣϥ ⲉⲓⲧⲉ ⲛⲉⲧⲉ ⲛⲥⲉⲥⲟⲟⲩⲛ ⲁⲛ ϫⲉ ⲟⲩ ⲡⲉ ⲡⲅⲁⲙⲟⲥ ⲉⲧⲧⲁⲓⲏⲩ ⲙⲛ 
ⲡⲙⲁ ⲛⲛⲕⲟⲧⲕ ⲉⲧⲧⲃⲃⲏⲩ ⲉⲓⲧⲉ ⲛⲉⲛⲧⲁⲩϫⲓ ϩⲓⲙⲉ ⲙⲛ ⲛⲉⲛⲧⲁⲩϫⲓ ϩⲁⲓ ⲁⲩⲱ 
 
ⲛⲧⲉⲣⲟⲩⲣ ϩⲛⲁⲩ ⲉⲃⲟⲗ ϩⲓⲧⲙ ⲡⲛⲟⲩⲧⲉ ϩⲙ ⲡϣⲟϫⲛⲉ ⲙⲡⲉⲛⲧⲁϥϫⲟⲟⲥ ϫⲉ 
ⲡⲉⲧⲉ ⲟⲩⲛ ϭⲟⲙ ⲙⲙⲟϥ ⲉϥⲓ ⲙⲁⲣⲉϥϥⲓ ⲁⲩⲁⲡⲟⲧⲁⲥⲥⲉ ⲙⲡⲅⲁⲙⲟⲥ ⲉⲧⲧⲁⲓⲏⲩ 
ⲙⲛ ⲡⲙⲁ ⲛⲛⲕⲟⲧⲕ ⲉⲧⲧⲃⲃⲏⲩ ⲁⲩⲱ ⲁⲩⲁⲡⲟⲧⲁⲥⲥⲉ ⲛⲛⲉⲩϣⲏⲣⲉ ⲙⲛ ⲛⲉⲩϣⲉⲉⲣⲉ 
ⲙⲛ ⲛⲉⲩⲥⲛⲏⲩ ⲙⲛ ⲛⲉⲩⲉⲓⲟⲧⲉ ⲙⲛ ϩⲛⲁⲁⲩ ⲛⲓⲙ ⲉⲧϣⲟⲟⲛ ⲛⲁⲩ ⲉⲩⲉⲓⲣⲉ ⲙⲡ 
ⲙⲉⲉⲩⲉ ⲙⲡϣⲁϫⲉ ⲙⲡϫⲟⲉⲓⲥ ϫⲉ ⲡⲉⲧⲛⲏⲩ ϣⲁⲣⲟⲉⲓ ⲉϥⲙⲟⲥⲧⲉ ⲙⲡⲉϥⲉⲓⲱⲧ ⲙⲛ 
ⲧⲉϥⲙⲁⲁⲩ ⲙⲛ ⲛⲉϥϣⲏⲣⲉ ⲙⲛ ⲛⲉϥⲥⲛⲏⲩ ⲙⲛ ⲛⲉϥⲥⲱⲛⲉ ⲉⲧⲓ ⲇⲉ ⲧⲉϥⲕⲉ
ⲯⲩⲭⲏ. ⲛⲁⲓ ⲛⲧⲉⲓϩⲉ ⲛⲉⲧⲛⲁϣϭⲙϭⲟⲙ ⲉⲣ ⲙⲁⲑⲏⲧⲏⲥ ⲙⲡϫⲟⲉⲓⲥ ⲕⲁⲧⲁ ⲛⲉ
ⲅⲣⲁⲫⲏ ⲁⲩⲱ ⲛⲁⲓ ⲛⲉ ⲛⲉⲥⲓⲟⲩⲣ ⲉⲧⲉ ⲙⲛⲧⲁⲩ ϣⲏⲣⲉ ⲙⲙⲁⲩ ⲛⲧⲉ ⲧⲥⲁⲣⲝ ⲉⲁⲩ
ϣⲱⲡⲉ ⲇⲉ ⲛⲉⲓⲱⲧ ⲛϩⲁϩ ⲛϣⲏⲣⲉ ⲛⲧⲉ ⲡⲛⲟⲩⲧⲉ ⲉⲃⲟⲗϫⲉ ⲕⲁⲛ ⲉϣϫⲉ ⲙⲛⲧⲟⲩ
ϣⲏⲣⲉ ⲙⲙⲁⲩ ⲏ ⲉϣϫⲉ ⲟⲩⲛⲧⲁⲩ ⲛⲧⲟϥ ⲙⲙⲁⲩ ⲉⲁⲩⲁⲡⲟⲧⲁⲥⲥⲉ ⲙⲙⲟⲟⲩ 
ⲧⲏⲣⲟⲩ ⲙⲛ ϩⲛⲁⲩ ⲛⲓⲙ ⲉⲧϣⲟⲟⲡ ⲛⲁⲩ ⲁⲩϥⲓ ⲙⲡⲉⲩⲥⲧⲁⲩⲣⲟⲥ ⲁⲩⲟⲩⲁϩⲟⲩ 
ⲛⲥⲁ ⲡϫⲟⲉⲓⲥ. ϩⲉⲛ ⲧⲉⲓⲙⲓⲛⲉ ⲇⲉ ⲛⲉ ⲛⲉⲛⲉⲓⲟⲧⲉ ⲉⲧⲟⲩⲁⲁⲃ ⲛⲉⲡⲣⲟⲫⲏⲧⲏⲥ ⲙⲛ 
ⲛⲁⲡⲟⲥⲧⲟⲗⲟⲥ ⲛⲁⲓ ⲛⲁⲙⲉ ⲛⲧⲁⲩϣⲱⲡⲉ ⲛⲥⲓⲟⲩⲣ ⲉⲧⲃⲉ ⲧⲙⲛⲧⲉⲣⲟ ⲙⲡⲛⲟⲩⲧⲉ 
ⲁⲩⲱ ⲧⲁⲓ ⲧⲉ ⲑⲉ ⲛⲧⲁⲩϣⲱⲡⲉ ⲛⲉⲓⲱⲧ ⲛϩⲁϩ ⲛⲗⲁⲟⲥ ⲕⲁⲧⲁ ⲡϣⲁϫⲉ ⲙⲡϫⲟⲉⲓⲥ 
 
ϫⲉ ⲟⲩⲟⲛ ⲛⲓⲙ ⲉⲛⲧⲁϥⲕⲁ ⲏⲉⲓ ⲛⲥⲱϥ ⲏ ⲥⲟⲛ ⲏ ⲥⲱⲛⲉ ⲏ ⲉⲓⲱⲧ ⲏ ⲙⲁⲁⲩ ⲏ ⲥϩⲓⲙⲉ 
ⲏ ϣⲏⲣⲉ ⲏ ϣⲉⲉⲣⲉ ⲏ ⲥⲱϣⲉ ⲉⲧⲃⲉ ⲡⲁⲣⲁⲛ ϥⲛⲁϫⲓⲧⲟⲩ ⲛϩⲁϩ ⲛⲕⲱⲃ ⲁⲩⲱ 
ⲛϥⲕⲗⲏⲣⲟⲛⲟⲙⲉⲓ ⲙⲡⲱⲛϩ ϣⲁ ⲉⲛⲉϩ. ⲉⲧⲃⲉ ⲡⲁⲓ ⲛⲉⲥⲛⲏⲩ ⲙⲡⲱⲣ ⲉⲧⲣⲉ ⲡⲟⲩⲁ 
ⲡⲟⲩⲁ ⲙⲙⲟⲛ ϩⲣⲟϣ ⲉⲡⲉⲧϩⲓⲧⲟⲩⲱϥ ϩⲙ ⲡⲉⲛⲙⲉⲉⲩⲉ ⲙⲙⲛⲧϣⲙⲙⲟ ⲉⲧϣⲟⲟⲡ 
ⲛϩⲏⲧⲛ ⲉⲛⲡⲏϣ ϩⲙ ⲡⲉⲛϩⲏⲧ ⲉϩⲟⲩⲛ ⲉⲛⲉⲛⲉⲣⲏⲩ ϫⲉ ⲥⲉⲁⲛⲁⲅⲕⲁⲍⲉ ⲙⲙⲟⲛ ϩⲛ 
ⲛⲉⲛⲙⲟⲕⲙⲉⲕ ⲙⲙⲛⲧⲥⲁⲃⲉ ⲛⲁⲛ [..] ⲙⲁⲩⲁⲁⲛ [..] ⲧⲙⲧⲣⲉⲛϥⲓ ⲡⲣⲟⲟⲩϣ ⲛⲛⲉⲛ 
ⲉⲣⲏⲩ ⲁⲗⲗⲁ ϩⲱⲥ ϣⲃⲣ ⲣ ϩⲱⲃ ⲛⲧⲉ ⲡⲛⲟⲩⲧⲉ ⲙⲁⲣⲉ ⲡⲟⲩⲁ ⲡⲟⲩⲁ ⲙⲙⲟⲛ ϥⲓ 
ϩⲁ ⲡⲉⲧϩⲓⲧⲟⲩⲱϣ ⲉⲓⲧⲉ ⲛⲟϭ ⲉⲓⲧⲉ ⲕⲟⲩⲓ ⲁⲩⲱ ⲛⲧⲛⲙⲉⲣⲉ ⲟⲩⲱϩ ⲙⲛ ⲛⲉⲛⲉⲣⲏⲩ 
ϩⲛ ⲟⲩⲉⲓⲣⲏⲛⲏ ⲁϫⲛ ⲛⲟⲃⲉ ϩⲓ ⲕⲣⲟϥ ⲛⲑⲉ ⲙⲡⲛⲟⲩⲧⲉ ⲙⲛ ⲛⲉϥⲁⲅⲅⲉⲗⲟⲥ 
ⲉⲧⲟⲩⲏϩ [..] ⲛ ⲙⲡⲏⲩⲉ [...] ⲙ ⲛϣⲏⲣⲉ ⲛⲣⲙ ⲛϩⲏⲧ ⲛⲉⲧⲛⲁⲉⲡⲓⲑⲩⲙⲉⲓ ⲁⲛ ⲉⲣ 
ϩⲱⲃ ⲉⲡϩⲱⲃ ⲉⲧⲉⲣⲉ ⲡⲉⲩⲉⲓⲱⲧ ⲛⲇⲓⲕⲁⲓⲟⲥ ⲣ ϩⲱⲃ ⲉⲣⲟϥ ⲛⲓⲙ ⲛⲥⲟⲛ ⲛⲥⲁⲃⲉ ⲛⲉⲧ
ⲛⲁⲟⲩⲁϩⲟⲩ ⲁⲛ ⲛⲥⲁ ⲡⲉⲥⲙⲟⲧ ⲛⲛⲉⲩⲥⲛⲏⲩ ⲙⲡⲓⲥⲧⲟⲥ ⲉⲧⲟ ⲛⲛⲟϭ ⲉⲣⲟⲟⲩ ⲉⲧⲉ 
ⲡⲁⲓ ⲡⲉ ϫⲉ ⲛⲓⲙ ⲛⲣⲱⲙⲉ ⲛⲥⲟⲫⲟⲥ ⲛⲉⲧⲛⲁⲉⲡⲓⲑⲩⲙⲉⲓ ⲁⲛ ⲉⲣ ϩⲱⲃ ⲉⲛⲉϩⲃⲏⲩⲉ 
ⲉⲧⲣⲉ ⲛⲉⲩⲉⲓⲱⲧ ⲉⲧϩⲛ ⲙⲡⲏⲩⲉ ⲣ ϩⲱⲃ ⲉⲣⲟⲟⲩ ⲉⲧⲉ ⲡⲛⲟⲩⲧⲉ ⲡⲉ ⲙⲛ ⲡⲉⲛϫⲟⲉⲓⲥ 
 
ⲓ︦ⲥ︦ ⲁⲩⲱ ⲛⲥⲉⲟⲩⲁϩⲟⲩ ⲛⲥⲁ ⲡⲉⲥⲙⲟⲧ ⲛⲛⲉⲡⲣⲟⲫⲏⲧⲏⲥ ⲙⲛ ⲡⲉⲥⲙⲟⲧ ⲙⲡⲁⲩⲗⲟⲥ 
ⲙⲛ ⲛⲁⲡⲟⲥⲧⲟⲗⲟⲥ ⲧⲏⲣⲟⲩ ⲛⲁⲓ ⲛⲧⲁⲩϫⲟⲟⲥ ϫⲉ ⲟⲩⲉϩ ⲧⲏⲩⲧⲛ ⲛⲥⲁ ⲡⲉⲛⲥⲙⲟⲧ 
ⲡⲉⲛⲧⲱϣ ⲧⲉⲛⲡⲓⲥⲧⲓⲥ ⲧⲉⲛⲙⲛⲧϩⲁⲣϣ ϩⲏⲧ ⲧⲉⲛⲁⲅⲁⲡⲏ ⲧⲉⲛϩⲩⲡⲟⲙⲟⲛⲏ ⲛⲉⲛ
ⲇⲓⲱⲅⲙⲟⲥ ⲛⲉⲛϩⲓⲥⲉ ⲉⲓⲧⲁ ⲟⲛ ϫⲉ ⲁⲛⲧⲁⲁⲛ ⲛⲏⲧⲛ ⲛⲥⲙⲟⲧ ⲁⲩⲱ ⲟⲛ ϫⲉ ϫⲓ ϭⲉ 
ⲙⲡⲉⲥⲙⲟⲧ ⲛⲁⲥⲛⲏⲩ ⲙⲡϩⲓⲥⲉ ⲙⲛ ⲧⲙⲛⲧϩⲁⲣϣ ϩⲏⲧ ⲛⲛⲉⲡⲣⲟⲫⲏⲧⲏⲥ ⲡⲁⲗⲓⲛ 
ⲟⲛ ϫⲉ ⲉⲕⲉⲉⲓⲣⲉ ⲙⲙⲟⲕ ⲛⲥⲙⲟⲧ ϩⲛ ϩⲱⲃ ⲛⲓⲙ ⲉⲓⲧⲁ ⲟⲛ ϫ [..] ⲛϩⲗⲗⲱ ⲟⲛ 
ⲛⲧⲉⲓϩⲉ ϩⲛ ⲟⲩⲥⲙⲟⲧ ⲉϥⲟⲩⲁⲁⲃ ⲙⲁⲗⲓⲥⲧⲁ ⲇⲉ ⲉⲣⲉ ⲧⲉⲅⲣⲁⲫⲏ ⲧⲁⲙⲟ ⲙⲙⲟⲛ 
ⲉⲧⲃⲉ ⲡⲉⲛϫⲟⲉⲓⲥ ⲓ︦ⲥ︦ ϫⲉ ⲡⲁⲓ ⲛⲧⲁϥⲕⲱ ⲛⲏⲧⲛ ⲛⲟⲩⲥⲙⲟⲧ ϫⲉⲕⲁⲥ ⲉⲧⲉⲧⲛⲁⲟⲩⲉϩ 
ⲧⲏⲩⲧⲛ ⲛⲥⲁ ⲛⲉϥϩⲓⲟⲟⲩⲉ ⲟⲩ ⲡⲉ ⲡϩⲱⲃ ⲙⲡⲛⲟⲩⲧⲉ ⲙⲛ ⲡⲉⲛϫⲟⲉⲓⲥ ⲓ︦ⲥ︦ ⲉⲓⲙⲏⲧⲓ 
ⲉⲛⲉ [..] ⲃⲏⲩⲉ ⲛ [..] ⲉϥϭⲓϫ ⲛⲉϥϭⲓϫ ⲛⲉ ⲛⲧⲁⲩⲡⲗⲁⲥⲥⲉ ⲙⲙⲟⲛ ⲁⲩⲧⲁⲙⲓⲟⲛ. 
ⲉⲧⲃⲉ ⲡⲁⲓ ⲕⲁⲧⲁ ⲛⲉⲅⲣⲁⲫⲏ ⲡⲛⲟⲩⲧⲉ ⲁⲩⲱ ⲡⲉⲛϫⲟⲉⲓⲥ ⲓ︦ⲥ︦ ⲣ ϩⲱⲃ ⲉⲡⲟⲩϫⲁⲓ 
ⲛⲣⲱⲙⲉ ⲛⲓⲙ ϣⲁ ϩⲣⲁⲓ ⲉⲧⲉⲛⲟⲩ ⲕⲁⲧⲁ ⲡϣⲁϫⲉ ⲙⲡⲁⲡⲟⲥⲧⲟⲗⲟⲥ ϫⲉ ⲡⲉⲛⲧⲁϥ
ⲣ ϩⲱⲃ ⲇⲉ ⲉⲣⲟⲛ ⲉⲡⲁⲓ ⲡⲉ ⲡⲛⲟⲩⲧⲉ ⲁϣ ⲡⲉ ⲡⲉⲥⲙⲟⲧ ⲛⲛⲁⲅⲅⲉⲗⲱⲥ ⲉⲧϩⲛ 
ⲙⲡⲏⲟⲩⲉ ⲉⲓⲙⲏⲧⲓ ⲉⲧⲣⲉⲩϫⲱⲕ ⲉⲃⲟⲗ ⲙⲙⲏⲛⲉ ⲛⲛⲉϩⲃⲏⲩⲉ ⲉⲧϩⲁ ⲉⲟⲟⲩ ⲉⲩ
 
ⲥⲙⲟⲩ ⲁⲩⲱ ⲉⲩϯ ⲉⲟⲟⲩ ⲙⲡⲛⲟⲩⲧⲉ ⲙⲛ ⲡⲉⲛϫⲟⲉⲓⲥ ⲓ︦ⲥ︦ ⲁⲩⲱ ⲉⲧⲣⲉⲩϫⲱⲕ ⲉⲃⲟⲗ 
ⲛϩⲉⲛ ⲇⲓⲁⲕⲟⲛⲓⲁ ϣⲁ ⲛⲉⲧϣⲟⲟⲡ ϩⲓϫⲙ ⲡⲕⲁϩ ⲉⲧⲣⲉⲩⲕⲗⲏⲣⲟⲛⲟⲙⲉⲓ ⲛⲟⲩⲟⲩ
ϫⲁⲓ. ⲁϣ ⲡⲉ ⲡⲉⲥⲙⲟⲧ ⲛⲛⲉⲡⲣⲟⲫⲏⲧⲏⲥ ⲙⲛ ⲛⲁⲡⲟⲥⲧⲟⲗⲟⲥ ⲉⲓⲙⲏⲧⲓ ⲉⲧⲣⲉⲩⲥⲟⲡⲥ 
ⲛⲁⲩ ⲉϣⲡ ϩⲓⲥⲉ ⲙⲛ ϩⲉⲛ ⲕⲟⲟⲩⲉ ϣⲁ ϩⲣⲁⲓ ⲉⲡⲙⲟⲩ ⲁⲩⲱ ϩⲛ ⲛⲁⲓ ⲧⲏⲣⲟⲩ 
ⲉⲩϣⲡ ϩⲙⲟⲧ ⲛⲧⲙ ⲡϫⲟⲉⲓⲥ ⲉⲩⲥⲙⲟⲩ ⲉⲛⲉⲧⲥⲁϩⲟⲩ ⲙⲙⲟⲟⲩ ⲉⲩϣⲗⲏⲗ ⲉϫⲛ 
ⲛⲉⲧⲡⲏⲧ ⲛⲥⲱⲟⲩ ⲁⲩⲱ ⲉⲩϣⲗⲏⲗ ⲉϩⲣⲁⲓ ⲉⲡⲛⲟⲩⲧⲉ ⲉ<pb xml:id="ⲫ︦ⲗ︦ⲉ︦"/> ⲧⲙⲧⲣⲉϥⲧⲱⲱⲃⲉ 
ⲛⲛⲉⲧⲙⲟⲩⲟⲩⲧ ⲙⲙⲟⲟⲩ ⲁⲩⲱ ⲉⲧⲙⲁⲥⲧⲓⲅⲟⲩ ⲙⲙⲟⲟⲩ ⲛⲑⲉ ⲉϣⲁⲩⲥⲩⲣⲁ 
ⲙⲙⲟⲟⲩ ⲛⲥⲉⲛⲟϫⲟⲩ ⲉⲃⲟⲗ ⲡⲃⲟⲗ ⲛⲧⲡⲟⲗⲓⲥ ⲙⲛ ⲛⲉϣⲁⲩⲁⲁⲩ ⲛⲁⲩ ⲧⲏⲣⲟⲩ 
ϩⲛ ⲛⲥⲩⲛⲁⲅⲱⲅⲏ ⲁⲩⲱ ϩⲛ ϩⲉⲛ ⲥⲩⲛϩⲉⲇⲣⲓⲟⲛ ⲙⲛ ⲑⲉ ⲉⲧⲉ ϣⲁⲩϫⲓⲧⲟⲩ ⲉⲛ
ϩⲏⲅⲉⲙⲱⲛ ⲙⲛ ⲛⲉⲣⲱⲟⲩ ⲙⲛ ϩⲉⲛ ⲛⲟϭ ⲛϩⲓⲥⲉ ϣⲁ ϩⲣⲁⲓ ⲉⲡⲙⲟⲩ. ⲉⲛⲉⲓⲣⲉ ϭⲉ 
ⲙⲡⲙⲉⲉⲩⲉ ⲛⲛϩⲓⲥⲉ ⲛⲛⲉⲓⲡⲉⲧⲟⲩⲁⲟⲃ ⲧⲏⲣⲟⲩ ⲁⲩⲱ ⲉⲛϯ ⲛϩⲧⲏⲛ ⲛⲑⲉ ⲛⲧⲁϥⲕⲁⲧⲁ
ⲫⲣⲟⲛⲉⲓ ⲙⲡϣⲓⲡⲉ ⲛϭⲓ ⲡⲉⲛϫⲟⲉⲓⲥ ⲓ︦ⲥ︦ ⲉⲁϥϩⲩⲡⲟⲙⲓⲛⲉ ⲉⲡⲉⲥⲧⲁⲩⲣⲟⲥ ⲉⲧⲃⲉ ⲧⲉⲛ
ⲥⲱⲧⲏⲣⲓⲁ ⲧⲏⲣⲛ ϫⲉ ⲛⲧⲟϥ ⲡⲉ ⲡⲉⲛⲥⲱⲧⲏⲣ ⲛⲧⲟϥ ⲡⲉ ⲡⲉⲛϫⲟⲉⲓⲥ ⲁⲩⲱ ⲡⲉⲛⲉⲓⲱⲧ 
ⲉⲛⲥⲟⲟⲩⲛ ⲇⲉ ⲟⲛ ⲙⲡⲁⲓ ϫⲉ ⲡⲁⲅⲁⲑⲟⲥ ⲡⲛⲟⲩⲧⲉ ⲛϣⲁⲛ ϩⲧⲏϥ ϥϥⲓ ⲉϩⲣⲁⲓ ϩⲁ
 
ⲣⲟⲛ ⲧⲏⲣⲛ ϫⲓⲛ ϫⲱϥ ⲙⲡⲕⲁϩ ϣⲁ ⲁⲣⲏϫⲥ ⲛⲧⲟⲓⲕⲟⲩⲙⲉⲛⲏ ϫⲓⲛ ⲧⲁⲣⲭⲏ 
ⲛⲧⲁϥⲥⲱⲛⲧ ⲙⲡⲣⲱⲙⲉ ϩⲓϫⲙ ⲡⲕⲁϩ ϣⲁ ϩⲣⲁⲓ ⲉⲡⲟⲟⲩ ⲛϩⲟⲟⲩ ⲁⲩⲱ ⲟⲛ 
ⲉϥⲛⲁϥⲓ ϣⲁ ϩⲣⲁⲓ ⲉⲧⲥⲩⲛⲧⲉⲗⲓⲁ ⲙⲡⲁⲓⲱⲛ ϩⲙ ⲡⲁϣⲁⲓ ⲙⲡⲉϥⲛⲁ ϫⲉ ⲁⲛⲟⲛ 
ⲛⲉϥϩⲙϩⲁⲗ ⲁⲩⲱ ⲛⲧⲟϥ ⲡⲉ ⲡⲉⲛⲁⲣⲭⲱⲛ ⲁⲩⲱ ⲡⲉⲛⲣⲣⲟ ⲉⲧⲃⲉ ⲡⲁⲓ ⲙⲡⲣⲧⲣ
ⲉⲛⲁⲡⲟⲧⲁⲥⲥⲉ ⲉⲧⲙⲧⲣⲉⲛϥⲓ ϩⲁ ⲛⲉⲛ<pb xml:id="ⲫ︦ⲗ︦︦ϝ︦"/>ⲉⲣⲏⲩ ϫⲉ ⲛⲛⲉ ⲡⲛⲟⲩⲧⲉ ϭⲱⲛⲧ 
ⲉⲣⲟⲛ ϫⲉ ⲙⲡⲁⲧⲉⲛⲱⲥⲕ ⲅⲁⲣ ⲛϥⲓ ϩⲁ ⲛⲉⲛⲉⲣⲏⲩ ⲛⲑⲉ ⲙⲡϫⲟⲉⲓⲥ ⲁⲩⲱ ⲡⲉϥⲭ︦ⲥ︦ 
ⲙⲛ ⲛⲉϥⲁⲅⲅⲉⲗⲟⲥ ⲉⲧⲟⲩⲁⲁⲃ ⲉⲧϥⲓ ϩⲁⲣⲟⲛ ϫⲓⲛ ⲧⲁⲣⲭⲏ ⲙⲡⲥⲱⲛⲧ ϣⲁ ϩⲣⲁⲓ 
ⲉⲡⲟⲟⲩ ⲛϩⲟⲟⲩ ⲁⲩⲱ ⲟⲛ ϣⲁ ⲉⲛⲉϩ ⲁⲗⲗⲁ ⲙⲁⲣⲛⲣ ϩⲙϩⲁⲗ ⲛⲛⲉⲛⲉⲣⲏⲩ ⲛⲑⲉ 
ⲛⲓ︦ⲥ︦ ⲡⲁⲓ ⲛⲧⲁϥϫⲓ ⲛⲟⲩⲙⲟⲣⲫⲏ ⲛϩⲙϩⲁⲗ ⲉⲧⲃⲏⲏⲧⲛ ⲁⲩⲱ ⲛⲑⲉ ⲙⲡⲁⲩⲗⲟⲥ 
ⲡϩⲙϩⲁⲗ ⲛⲓ︦ⲥ︦ ⲁⲩⲱ ⲛⲑⲉ ⲛⲛⲁⲡⲟⲥⲧⲟⲗⲟⲥ ⲧⲏⲣⲟⲩ ⲙⲛ ⲛⲉⲡⲣⲟⲫⲏⲧⲏⲥ ⲧⲏⲣⲟⲩ 
ⲛⲧⲁⲩϣⲱⲡⲉ ⲛϩⲙϩⲁⲗ ⲙⲡϫⲟⲉⲓⲥ ⲙⲛ ⲛⲉϥⲭ︦ⲥ︦ ⲓ︦ⲥ︦ ⲕⲁⲧⲁ ⲛⲉⲅⲣⲁⲫⲏ ϫⲉ 
 
ⲁⲓⲧⲛⲛⲟⲟⲩ ϣⲁⲣⲱⲧⲛ ⲛⲛⲁϩⲙϩⲁⲗ ⲛⲉⲡⲣⲟⲫⲏⲧⲏⲥ ⲙⲡⲉϩⲟⲟⲩ ⲙⲡⲛⲁⲩ ⲛϣⲱⲣⲡ 
ⲁⲩⲱ ⲁⲓⲧⲛⲛⲟⲟⲩⲥⲉ ⲁⲩⲱ ⲙⲡⲉⲧⲛⲥⲱⲧⲙ. ⲛⲧⲁ ⲛⲉⲡⲣⲟⲫⲏⲧⲏⲥ ⲙⲛ ⲛⲁⲡⲟⲥⲧⲟⲗⲟⲥ 
ⲣ ϩⲙϩⲁⲗ ⲙⲡϫⲟⲉⲓⲥ ⲏ ⲡⲉϥⲭ︦ⲥ︦ ϩⲛ ⲟⲩ ⲉⲓⲙⲏⲧⲓ ⲉⲧⲣⲉⲩⲥⲟⲧⲡⲥ ⲛⲁⲩ ⲉϣⲡ ϩⲓⲥⲉ 
ⲙⲛ ϩⲉⲛ ⲕⲟⲟⲩⲉ ⲁⲩⲱ ⲛⲥⲉⲙⲟⲩ ϩⲁ ⲡⲣⲁⲛ ⲛⲓ︦ⲥ︦. ⲉⲧⲃⲉ ⲡⲁⲓ ⲛⲧⲉⲣⲉϥϣⲣⲡ ⲉⲓⲙⲉ 
ⲛϭⲓ ⲡϫⲟⲉⲓⲥ ⲓ︦ⲥ︦ ϫⲉ ⲛⲉⲛⲉⲓⲟⲧⲉ ⲛⲁⲡⲟⲥⲧⲟⲗⲟⲥ ⲥⲉⲛⲁⲉⲓⲣⲉ ⲛϩⲱⲃ ⲛⲓⲙ ⲛⲧⲁϥϩⲱⲛ 
ⲙⲙⲟⲟⲩ ⲉⲧⲟⲟⲧⲟⲩ ⲉϥⲛⲁⲃⲱⲕ ⲉⲃⲟⲗ ϩⲓⲧⲟⲟⲧⲟⲩ ⲉ<pb xml:id="ⲫ︦ⲗ︦ⲍ︦"/>ϩⲣⲁⲓ ⲉⲙⲡⲏⲩⲉ 
ⲕⲁⲧⲁ ⲛⲉⲅⲣⲁⲫⲏ ⲁⲩⲱ ⲛⲑⲉ ⲟⲛ ⲛⲧⲁⲩϫⲱⲕ ⲉⲃⲟⲗ ⲛⲛⲉⲛⲧⲁϥⲟⲩⲉϩ ⲥⲁϩⲛⲉ 
ⲙⲙⲟⲟⲩ ⲛⲁⲩ ϫⲓⲛ ⲛϣⲟⲣⲡ ⲉϥϣⲟⲟⲡ ⲛⲙⲙⲁⲩ ⲛϭⲓ ⲡϫⲟⲉⲓⲥ ⲙⲡⲉⲟⲟⲩ ⲓ︦ⲥ︦ ⲉⲧⲃⲉ 
ⲡⲁⲓ ⲡⲉϫⲁϥ ⲛⲁⲩ ϫⲉ ϯⲛⲁⲙⲟⲩⲧⲉ ϭⲉ ⲁⲛ ⲉⲣⲱⲧⲛ ϫⲓⲛ ⲧⲉⲛⲟⲩ ϫⲉ ⲛⲁϩⲙϩⲁⲗ 
ϫⲉ ⲙⲡϩⲙϩⲁⲗ ⲥⲟⲟⲩⲛ ⲁⲛ ϫⲉ ⲟⲩ ⲡⲉⲧⲉⲣⲉ ⲡⲉϥϫⲟⲉⲓⲥ ⲉⲓⲣⲉ ⲙⲙⲟϥ ⲁⲗⲗⲁ 
ⲉⲓⲛⲁⲙⲟⲩⲧⲉ ⲉⲣⲱⲧⲛ ϫⲉ ⲛⲁⲥⲛⲏⲩ ⲁⲩⲱ ⲛⲁϣⲃⲉⲉⲣ ϫⲉ ⲛⲉⲛⲧⲁⲓⲥⲟⲧⲙⲟⲩ 
ⲧⲏⲣⲟⲩ ⲛⲧⲉ ⲡⲁⲓⲱⲧ ⲁⲓⲧⲁⲙⲱⲧⲛ ⲉⲣⲟⲟⲩ ⲛⲧⲱⲧⲛ ⲁⲛ ⲡⲉϫⲁϥ ⲁⲧⲉⲧⲛⲥⲟⲧⲡⲧ 
ⲁⲗⲗⲁ ⲁⲛⲟⲕ ⲁⲓⲥⲉⲧⲡ ⲧⲏⲩⲧⲛ ⲁⲩⲱ ϯϫⲟⲟⲩ ⲙⲙⲱⲧⲛ ⲛⲑⲉ ⲛϩⲉⲛ ⲉⲥⲟⲟⲩ 
ⲛⲧⲙⲏⲧⲉ ⲛϩⲉⲛ ⲟⲩⲱⲛϣ ⲙⲡⲣⲣ ϩⲟⲧⲉ ϩⲏⲧⲟⲩ ⲛⲛⲉⲧⲛⲁⲙⲟⲩⲟⲩⲧ ⲙⲡⲉⲧⲛ 
ⲥⲱⲙⲁ ⲉϣϫⲉ ⲁⲩⲡⲱⲧ ⲛⲥⲱⲉⲓ ⲥⲉⲛⲁⲡⲱⲧ ⲛⲥⲁ ⲧⲏⲩⲧⲛ ⲉϣϫⲉ ⲁⲩϩⲁⲣⲉϩ 
ⲉⲡⲁϣⲁϫⲉ ⲥⲉⲛⲁϩⲁⲣⲉϩ ⲟⲛ ⲉⲡⲱⲧⲛ ⲉϣϫⲉ ⲁⲩⲙⲟⲩⲧⲉ ⲉⲡϫⲟⲉⲓⲥ ⲙⲡⲏⲓ ϫⲉ 
 
ⲃⲉⲉⲗⲍⲉⲃⲟⲩⲗ ⲉⲓⲉ ⲉⲩⲛⲁⲛⲟϭⲛⲉϭ ⲛⲟⲩⲏⲣ ⲛⲛⲉϥⲣⲙ ⲛⲏⲓ ϩⲛ ⲟⲩⲕⲱⲙϣ ⲙⲛ 
ⲟⲩⲥⲱϣϥ. ⲁⲛⲁⲩ ⲧⲉⲛⲟⲩ ⲛⲉⲥⲛⲏⲩ ϫⲉ ⲧⲛⲧϭⲁⲓⲏⲩ ⲛ<pb xml:id="ⲫ︦ⲗ︦ⲏ︦"/>ⲟⲩⲏⲣ ϫⲉ ⲁ 
ⲛⲉⲛⲉⲓⲟⲧⲉ ⲛⲉⲡⲣⲟⲫⲏⲧⲏⲥ ⲙⲛ ⲛⲁⲡⲟⲥⲧⲟⲗⲟⲥ ϫⲱⲕ ⲉⲃⲟⲗ ⲛϩⲉⲛ ⲛⲟϭ ⲛϩⲓⲥⲉ 
ϩⲛ ⲟⲩⲙⲛⲧϩⲙϩⲁⲗ ⲉⲛⲁϣⲱⲥ ⲛⲧⲙⲏⲧⲉ ⲛⲛⲉⲑⲟⲟⲩ ⲙⲛ ⲛⲉⲧⲛⲁⲛⲟⲩⲟⲩ ⲁⲩⲱ 
ⲛⲧⲙⲏⲧⲉ ⲛⲛⲉⲧⲙⲟⲥⲧⲉ ⲙⲙⲟⲟⲩ ⲙⲛ ⲛⲉⲧⲙⲉ ⲙⲙⲟⲟⲩ. ⲁⲛⲟⲛ ⲇⲉ ϩⲱⲱⲛ 
ⲛⲧⲛϣⲓⲡⲉ ⲁⲛ ⲉⲛϫⲱ ⲙⲙⲟⲥ ϫⲉ ⲛⲧⲛⲛⲁϥⲓ ⲡⲣⲟⲟⲩϣ ⲁⲛ ⲛⲛⲉⲛⲉⲣⲏⲩ ⲉⲛⲟⲩⲱⲛϩ 
ⲙⲙⲟⲛ ⲉⲃⲟⲗ ⲛⲁⲧⲙⲡϣⲁ ⲙⲡⲉϩⲙⲟⲧ ⲙⲡϫⲟⲉⲓⲥ ⲛⲧⲁϥⲁⲁⲛ ⲛⲙⲡϣⲁ ⲛⲑⲛⲟⲛ 
ⲉϩⲟⲩⲛ ⲉⲣⲟϥ ϩⲛ ϩⲉⲛ ϩⲃⲏⲩⲉ ⲛⲧⲛⲙⲡϣⲁ ⲙⲙⲟⲟⲩ ⲁⲛ. ⲉⲧⲃⲉ ⲡⲁⲓ ⲙⲡⲣⲧⲣⲉ 
ⲗⲁⲁⲩ ϩⲣⲁⲓ ⲛϩⲏⲧⲛ ⲏ ϩⲁⲧⲛ ⲧⲏⲩⲧⲛ ⲡⲱϩⲧ ⲉⲃⲟⲗ ⲙⲡⲉϩⲙⲟⲧ ⲙⲡϫⲟⲉⲓⲥ 
ⲛⲥⲉⲡⲱⲧ ⲉⲃⲟⲗ ⲛϩⲉⲛ ⲕⲟⲟⲩⲉ ⲉⲁⲩϭⲁⲗⲱⲟⲩ ⲉⲣⲟⲟⲩ ⲉⲧⲣⲉⲩϥⲓ ⲡⲉⲩⲣⲟⲟⲩϣ 
ⲉⲃⲟⲗ ϩⲓⲧⲙ ⲡⲛⲟⲩⲧⲉ ⲛⲑⲉ ϩⲱⲟⲩ ⲟⲛ ⲛⲧⲁ ϩⲉⲛ ⲕⲟⲟⲩⲉ ϥⲓ ⲙⲡⲉⲩⲣⲟⲟⲩϣ ϫⲓⲛ 
ⲛϣⲟⲣⲡ ⲁⲩⲱ ⲟⲛ ⲧⲉⲛⲟⲩ ⲉⲩⲛ ϩⲉⲛ ⲕⲟⲟⲩⲉ ϥⲓ ⲣⲟⲟⲩϣ ϩⲁⲣⲟⲟⲩ ϩⲛ ϩⲱⲃ ⲛⲓⲙ 
ⲉⲓⲧⲉ ϩⲛ ⲧⲉⲥⲃⲱ ⲛⲛⲉⲅⲣⲁⲫⲏ ⲉⲓⲧⲉ ϩⲛ ⲧⲉϩⲣⲉ ⲙⲛ ⲑⲃⲥⲱ ⲁⲩⲱ ⲟⲛ ϩⲙ ⲡⲉⲩ
ϣⲱⲛⲉ ⲙⲛ ϩⲱⲃ ⲛⲓⲙ ⲉⲧⲟⲩⲟ ⲛϩⲙϩⲁⲗ ⲛϩⲏⲧⲟⲩ ⲧⲏⲣⲟⲩ ⲛϭⲓ ⲛⲉⲧϥⲓ ⲙⲡⲉⲩ
 
<pb xml:id="ⲫ︦ⲗ︦ⲑ︦"/>ⲣⲟⲟⲩϣ. ⲉⲧⲃⲉ ⲡⲁⲓ ⲙⲡⲱⲣ ⲉⲧⲣⲉⲛϫⲟⲟⲥ ⲉⲛϫⲓ ⲟⲩⲁ ϫⲉ ⲛⲉⲧⲁⲣⲭⲉⲓ 
ⲉϩⲣⲁⲓ ⲉϫⲱⲛ ⲛⲧⲟⲟⲩ ⲛⲉⲧⲟ ⲛϫⲟⲉⲓⲥ ⲉⲣⲟⲛ ⲁⲩⲱ ⲁⲛⲟⲛ ⲉⲛϩⲁ ⲣⲁⲧⲟⲩ ⲛⲑⲉ 
ⲛⲛⲉⲓϩⲙϩⲁⲗ. ⲛⲛⲉⲧⲁⲣⲭⲉⲓ ⲁⲛ ⲉϩⲣⲁⲓ ⲉϫⲱⲛ ⲛⲉ ⲛⲉⲧϩⲓϫⲱⲛ ⲁⲗⲗⲁ ⲁⲛⲟⲛ 
ⲛⲧⲟϥ ⲛⲉⲧϩⲓϫⲱⲟⲩ ⲁⲩⲱ ⲛⲧⲟⲟⲩ ⲛⲉⲧϩⲁ ⲣⲁⲧⲛ ⲏ ⲉⲩⲟ ⲛϩⲙϩⲁⲗ ⲛⲁⲛ ϫⲉ 
ⲥⲉϥⲓ ⲙⲡⲉⲛⲣⲟⲟⲩϣ ϩⲛ ϩⲱⲃ ⲛⲓⲙ ⲉⲃⲟⲗ ϩⲓⲧⲙ ⲡⲛⲟⲩⲧⲉ. ⲛⲁϣ ⲛϩⲉ ⲁ ⲛⲉⲡⲣⲟ
ⲫⲏⲧⲏⲥ ⲙⲛ ⲛⲁⲡⲟⲥⲧⲟⲗⲟⲥ ⲙⲛ ⲛⲉⲧⲟⲩⲁⲁⲃ ⲧⲏⲣⲟⲩ ϫⲓⲛ ⲛϣⲟⲣⲡ ϣⲁ ϩⲣⲁⲓ 
ⲉⲧⲉⲛⲟⲩ ⲣ ϩⲛⲁⲩ ⲉⲧⲣⲉⲩϣⲱⲡⲉ ⲛϩⲙϩⲁⲗ ⲛϩⲉⲛ ⲕⲟⲟⲩⲉ ϫⲉ ⲉⲩⲉϫⲓ ϩⲱⲟⲩ 
ⲙⲡⲱⲛϩ ⲉⲓⲙⲏⲧⲓ ϫⲉ ⲁⲩⲛⲁⲩ ⲉⲡϫⲟⲉⲓⲥ ⲙⲡⲉⲟⲟⲩ ⲓ︦ⲥ︦ ⲉⲁϥϫⲓ ⲛⲟⲩⲙⲟⲣⲫⲏ 
ⲛϩⲙϩⲁⲗ ⲉⲧⲃⲏⲏⲧⲛ ⲁⲩⲱ ⲟⲛ ⲡⲛⲟⲩⲧⲉ ϫⲓⲛ ⲙϣⲟⲣⲡ ⲉⲁϥϣⲱⲡⲉ ⲛⲣⲉϥⲣ ϩⲱⲃ 
ϩⲱⲥ ϩⲙϩⲁⲗ ⲉⲡϫⲟⲉⲓⲥ ⲡⲉ ⲁⲩⲱ ⲡⲣⲣⲟ ⲡⲉ ⲛⲑⲉ ⲛⲧⲁϥⲧⲁⲙⲓⲟ ⲛⲛⲉϥⲁⲅⲅⲉⲗⲟⲥ 
ⲙⲡ︦ⲛ︦ⲁ︦ ⲕⲁⲧⲁ ⲑⲉ ⲉⲧⲥⲏϩ ⲁⲩⲱ ⲛⲑⲉ ⲛⲧⲁϥⲧⲁⲙⲓⲟ ⲙⲡⲧⲏⲣϥ ⲉⲃⲟⲗ ϩⲙ ⲡⲉⲧⲉ 
ⲛϥϣⲟⲟⲡ ⲁⲛ ⲁϥⲧⲣⲉⲩϣⲱⲡⲉ ⲧⲏⲣⲟⲩ ⲙⲡⲏⲩⲉ ⲙⲛ ⲛⲕⲁϩ ⲙⲛ ⲛⲉⲧⲛϩⲏⲧⲟⲩ 
ⲧⲏⲣⲟⲩ ⲕⲁⲧⲁ ⲛⲉ<pb xml:id="ⲫ︦ⲙ︦"/>ⲅⲣⲁⲫⲏ ϫⲉ ⲛⲧⲟⲕ ⲁⲕⲥⲙⲛ ⲥⲛⲧⲉ ⲙⲕⲁϩ ⲛⲉϩⲃⲏⲩⲉ 
ⲛⲛⲉⲕϭⲓϫ ⲛⲉ ⲙⲡⲏⲩⲉ ⲁⲩⲱ ⲟⲛ ⲛⲑⲉ ⲛⲧⲁϥϫⲟⲟⲥ ⲉⲧⲣⲉ ⲛⲕⲁ ⲛⲓⲙ ϣⲱⲡⲉ ⲁⲩⲱ 
ⲁⲩϣⲱⲡⲉ ⲧⲏⲣⲟⲩ ϩⲙ ⲡⲉϥⲟⲩⲉϩ ⲥⲁϩⲛⲉ ⲛⲉϩⲟⲟⲩ ⲙⲛ ⲛⲉⲥⲟⲟⲩ ⲙⲛ ⲛⲕⲉⲧⲃⲛⲟ
 
ⲟⲩⲉ ⲧⲏⲣⲟⲩ ⲛⲧⲥⲱϣⲉ ⲙⲛ ⲛϩⲁⲗⲁⲧⲉ ⲧⲏⲣⲟⲩ ⲛⲧⲡⲉ ⲙⲛ ⲛⲉⲧϩⲛ ⲙⲙⲟⲩ 
ⲛⲉⲓⲟⲟⲩⲉ ⲙⲛ ⲛϣⲏⲛ ⲉⲧϯ ⲕⲁⲣⲡⲟⲥ ⲙⲛ ⲛⲉⲧⲣⲱⲧ ⲧⲏⲣⲟⲩ ⲉϩⲣⲁⲓ ϩⲙ ⲡⲕⲁϩ 
ⲕⲁⲧⲁ ⲛⲉⲅⲣⲁⲫⲏ ⲁⲩⲱ ⲟⲛ ⲛⲑⲉ ⲛⲧⲁϥϫⲓ ⲛⲟⲩⲕⲁϩ ⲉⲃⲟⲗ ϩⲙ ⲡⲕⲁϩ ⲛϭⲓ 
ⲡⲛⲟⲩⲧⲉ ⲉⲁϥⲥⲩⲙⲃⲟⲩⲗⲉⲩⲉ ⲙⲛ ⲡϣⲣⲡ ⲙⲙⲓⲥⲉ ⲛⲥⲱⲛⲧ ⲛⲓⲙ ⲓ︦ⲥ︦ ⲡⲁⲓ ⲉⲧϣⲟⲟⲡ 
ϩⲁ ⲧⲉⲩϩⲏ ⲧⲏⲣⲟⲩ ϫⲉ ⲙⲁⲣⲉⲛⲧⲁⲙⲓⲟ ⲛⲟⲩⲣⲱⲙⲉ ⲕⲁⲧⲁ ⲛⲉⲛϩⲓⲕⲱⲛ ⲁⲩⲱ 
ⲕⲁⲧⲁ ⲛⲉⲛⲉⲓⲛⲉ ⲁⲩⲱ ⲛⲧⲉⲣⲟⲩⲧⲁⲙⲓⲟ ⲙⲡⲣⲱⲙⲉ ⲕⲁⲧⲁ ⲧⲉⲩϩⲓⲕⲱⲛ ⲁⲩⲱ 
ⲕⲁⲧⲁ ⲡⲉⲩⲉⲓⲛⲉ ⲕⲁⲧⲁ ⲛⲉⲅⲣⲁⲫⲏ ⲁ ⲡⲛⲟⲩⲧⲉ ⲛⲓϥⲉ ⲉϩⲟⲩⲛ ⲉϩⲣⲁϥ ⲛⲟⲩⲡⲛⲟⲏ 
ⲛⲱⲛϩ ⲁ ⲡⲣⲱⲙⲉ ϣⲱⲡⲉ ⲉⲩⲯⲩⲭⲏ ⲉⲥⲟⲛϩ ⲟⲩϩⲟⲟⲩⲧ ⲙⲛ ⲟⲩⲥϩⲓⲙⲉ ⲁϥⲧⲁ 
ⲙⲓⲟⲟⲩ ⲛϭⲓ ⲡⲛⲟⲩⲧⲉ ⲕⲁⲧⲁ ⲑⲉ ⲉⲧⲥⲏϩ ⲁⲩⲱ ⲛⲑⲉ ⲛⲧⲁϥⲧⲱϭⲉ ⲛϭⲓ ⲡⲛⲟⲩⲧⲉ 
ⲛⲟⲩⲡⲁⲣⲁⲇⲓⲥⲟⲥ ϩⲛ ⲉⲇⲉⲙ ⲁϥⲕⲱ ⲙⲙⲁⲩ ⲙⲡⲣⲱⲙⲉ ⲡⲁⲓ ⲛ <note note="sic exit">.</note> 
<note note="1. fol.">[......]</note> [.....] ⲟⲛ [.....] ⲟⲟⲥ [.....] ⲟⲟⲩ ⲛ [.....] <note note="uncertain">ⲱ</note> [.....] ⲉ 
ⲙⲡⲏⲓ ⲁⲩⲱ ⲉⲩⲙⲟⲟϣⲉ ⲛⲥⲱⲟⲩ ⲕⲁⲧⲁ ⲡⲉⲩⲟⲣⲇⲓⲛⲟⲛ ϩⲙ ⲡⲟⲩⲉϩ ⲥⲁϩⲛⲉ 
ⲙⲡϩⲗⲗⲟ ϩⲁⲧⲏⲛ ⲙⲛ ⲑⲗⲗⲱ ϩⲁⲧⲛ ⲧⲏⲩⲧⲛ ϩⲱⲧⲧⲏⲩⲧⲛ. ⲉϣⲱⲡⲉ ⲇⲉ ⲉϩⲉⲛ 
ⲙⲉϩ ⲥⲛⲁⲩ ⲛⲏⲓ ⲛⲉ ⲡⲙⲁ ⲉⲧⲟⲩⲉϩ ⲥⲁϩⲛⲉ ⲛⲁⲩ ϩⲓⲧⲙ ⲡⲉⲓⲥⲛⲁⲩ ⲉⲩⲉⲧⲱϣ 
ⲉⲧⲣⲉⲩϩⲙⲟⲟⲥ ⲙⲙⲁⲩ ϩⲛ ⲟⲩⲉⲓⲣⲏⲛⲏ. ⲉⲛⲣⲱⲙⲉ ϩⲣⲁⲓ ⲛϩⲏⲧⲛ ⲉⲓⲧⲉ ϩⲟⲟⲩⲧ 
 
ⲉⲓⲧⲉ ⲥϩⲓⲙⲉ ⲉⲩϣⲁⲛϥⲟϭⲟⲩ ⲉⲃⲟⲗ ϩⲛ ⲧⲉⲩⲧⲁⲡⲣⲟ ⲛⲥⲉⲱⲣⲕ ϩⲛ ϩⲉⲛ ⲛⲟϭ 
ⲛⲁⲛⲁϣ [..] ⲩϯ ⲧ [..] [..] ϩⲉⲛ ϩ [.....] ⲧⲣⲉⲩ [.....] ⲡⲉⲩⲟ [......] ϩⲏⲧ ⲛⲕⲁⲧⲁ 
ⲡⲟⲩⲱϣ ⲁⲛ ⲙⲡⲛⲟⲩⲧⲉ ⲟⲩⲇⲉ ⲛⲕⲁⲧⲁ ⲡⲟⲩⲉϩ ⲥⲁϩⲛⲉ ⲁⲛ ⲛⲛⲛⲟⲙⲟⲥ ⲛⲛⲉⲛ 
ⲉⲓⲟⲧⲉ ⲉⲧϣⲟⲟⲡ ⲛⲁⲛ ⲕⲁⲧⲁ ⲡⲉⲛⲃⲓⲟⲥ ⲛⲁⲓ ⲛⲧⲉⲓⲙⲓⲛⲉ ⲉⲩⲉⲡⲟⲣϫⲟⲩ ⲉⲃⲟⲗ ⲉⲡⲙⲁ 
ⲙⲡⲣⲟ ⲛⲥⲉⲧⲙⲙⲟⲟⲩ ⲛⲟⲩⲟⲉⲓⲕ ⲛⲟⲩⲱⲧ ⲙⲙⲏⲛⲉ ϩⲓ ϩⲙⲟⲩ ϣⲁⲛⲧⲟⲩⲧⲃⲃⲟ 
ⲉⲃⲟⲗ ϩⲛ ⲧⲉⲩⲙⲛⲧⲣⲉϥⲣ ⲙⲛⲧⲣⲉ ϭⲉⲡⲏ ⲙⲟⲛⲟⲛ ⲡⲁⲛⲁϣ ⲛⲧⲁⲩⲧⲁⲁϥ ϥϭⲁ
ⲗⲱⲟⲩ ⲉⲣⲟⲟⲩ ⲁⲩⲱ ⲡⲉⲩⲥⲛⲟϥ ϩⲣⲁⲓ ϩⲓϫⲱⲟⲩ ⲉⲃⲟⲗ ϫⲉ ϥⲥⲏϩ <note note="verso"> </note>
[.....] ⲡⲉⲧ [.....] ⲱⲡⲉ [.....] ⲥ [.....] ⲧⲙ ⲙⲙⲟⲛ ⲛⲙⲙⲟⲛ ⲁⲩⲱ ⲡⲉϩⲟⲩⲟ ⲉⲛⲁⲓ 
ⲡⲉϫⲁϥ ⲛϭⲓ ⲡϫⲟⲉⲓⲥ ϫⲉ ⲟⲩ ⲉⲃⲟⲗ ϩⲙ ⲡⲡⲟⲛⲏⲣⲟⲥ ⲡⲉ ⲙⲁⲗⲓⲥⲧⲁ ϫⲉ ⲛⲧⲁⲩ 
ⲱⲣⲕ ⲁⲛ ⲉϫⲛ ⲟⲩϩⲱⲃ ⲛⲧⲉ ⲡⲛⲟⲩⲧⲉ ⲁⲗⲗⲁ ⲛⲧⲁⲩⲱⲣⲕ ⲉⲃⲟⲗ ⲛⲛⲉⲩⲟⲩⲱϣ 
ⲛϩⲏⲧ ⲉⲑⲟⲟⲩ ⲉⲧⲃⲉ ⲡⲁⲓ ⲙⲛⲛⲥⲁ ⲧⲣⲉⲩϯ ⲥⲃⲱ ⲛⲛⲁⲓ ⲛⲧⲉⲓⲙⲓⲛⲉ ⲛⲟⲩⲥⲟⲡ ⲁⲩⲱ 
ⲥⲛⲁⲩ ⲏ ϣⲟⲙⲛⲧ ⲙⲡⲟⲩⲧⲁⲗϭⲟⲟⲩ ϩⲣⲁⲓ ϩⲛ ⲧⲉⲩⲙⲛⲧⲣⲉϥⲱⲣⲕ ⲛϩⲉⲛ ⲛⲟϭ 
ⲛⲁⲛⲁϣ ϩⲛ ⲟⲩϭⲉⲡⲏ ⲉⲩⲉⲣ ϣⲙ [.....] [.....] ⲱⲧ [.....] ⲙⲛ [.....] ⲛⲉⲧⲛ
 
[.....] ϩⲱⲃ ⲛⲃ [...] ⲉ ϩ [.....] ⲧⲛ ⲧⲏⲩⲧⲛ ⲁϫⲙ ⲡϩⲗⲗⲟ ϩⲁⲧⲏⲛ ⲉⲓⲧⲉ ⲉⲧⲱϣ 
ⲉⲣ ⲟⲩϩⲱⲃ ϩⲛ ⲟⲩⲏⲓ ⲏ ⲉⲧⲉⲧⲛⲁⲡⲉⲛⲉ ⲟⲩⲥϩⲓⲙⲉ ϩⲛ ⲟⲩⲙⲁ ⲉⲩⲙⲁ ⲉⲓⲧⲉ ϭⲉ 
ⲗⲁⲁⲩ ⲛϩⲱⲃ ⲛⲃⲣⲣⲉ ϩⲟⲗⲱⲥ ϫⲉⲕⲁⲥ ⲛⲛⲉⲙⲓϣⲉ ϣⲱⲡⲉ ϩⲛ ⲧⲉⲧⲛⲙⲏⲧⲉ ⲙⲛ 
ⲛⲉⲧⲛⲉⲣⲏⲩ ϫⲉ ⲡⲛⲟⲩⲧⲉ ⲡⲁ ⲡⲉϣⲧⲟⲣⲧⲣ ⲁⲛ ⲡⲉ ⲁⲗⲗⲁ ⲡⲁ ϯⲣⲏⲛⲏ ⲡⲉ. 
ⲛϩⲟⲩⲟ ⲇⲉ ⲉⲧⲉⲧⲛϣⲁⲛϩⲱⲡ ⲛⲟⲩϩⲱⲃ ⲙⲡⲁⲣⲁⲡⲧⲱⲙⲁ ϩⲁⲧⲛ ⲧⲏⲛⲉ ⲛⲧⲉⲧⲛⲧⲙ 
<note note="sic exit">.</note>
<note note="2. fol.">[.....]</note> ⲥⲟⲩⲛ [.....] ϫⲉ ⲙⲁ [.....] ⲧⲉ [.....] ⲛⲧⲉ [.....] ⲉϫⲱ [.....] 
ⲥⲗ [.....] ϩⲉ ⲉⲩ [.....] ⲱⲟⲩ [.....] ⲉⲩⲉⲓ [.....] ⲟⲩ ⲛ [.....] ⲡⲛⲟⲩ [.....] ⲙⲡ
ϣⲁϫⲉ ⲉⲧⲛⲏⲩ ⲉⲃⲟⲗ ϩⲛ ⲣⲱⲟⲩ ⲁⲩⲱ ⲉⲩϣⲟⲣϣⲣ ⲙⲙⲟⲟⲩ ⲙⲙⲓⲛ ⲙⲙⲟⲟⲩ 
ⲉⲧⲣⲉⲩϥⲓⲧⲟⲩ ⲙⲙⲁⲩ ⲛⲛⲁϩⲣⲛ ⲡϩⲟ ⲙⲡⲛⲟⲩⲧⲉ. ⲡⲕⲉϣⲱϫⲡ ⲇⲉ ⲛⲛⲉⲓϣⲁϫⲉ 
ⲉⲓⲥ ϩⲏⲏⲧⲉ ⲥⲉϩⲛ ⲛⲉⲭⲁⲣⲧⲏⲥ ⲉⲧⲥⲏϩ ϫⲓⲛ ⲛϣⲟⲣⲡ ⲡⲗⲏⲛ ⲁⲧⲁ ⲡⲉⲧⲥⲏϩ ⲁⲛⲟⲕ 
ⲟⲩϩⲏⲕ [.....] ⲉⲓⲥ ⲡⲉ ⲡⲁⲣⲟⲟⲩϣ ⲁⲩⲱ ⲛⲧⲟϥ ⲡⲉ ⲡⲁϩⲩⲡⲟⲙⲟⲛⲏ ⲉⲧⲣⲁϩⲩ
ⲡⲟⲙⲓⲛⲉ ⲉⲣⲟϥ ϩⲛ ⲟⲩⲙⲉⲧⲁⲛⲟⲓⲁ ⲉⲧⲃⲉ ⲡⲁϣⲁⲓ ⲛⲛⲁⲛⲟⲃⲉ ⲛⲧⲁⲩϩⲣⲟϣ ⲉϩⲣⲁⲓ 
ⲉϫⲱⲓ ⲛⲑⲉ ⲛⲟⲩⲉⲧⲡⲱ ⲉⲥϩⲟⲣϣ ⲁⲩⲱ ⲙⲡⲁⲣⲟⲟⲩϣ ⲁⲛ ⲡⲉ ⲉⲓⲙⲉ ⲉⲛⲉⲧⲣ ⲛⲟⲃⲉ ϩⲛ 
ⲟⲩϩⲱⲛ ϩⲣⲁⲓ ⲛϩⲏⲧⲛ ϩⲁϩⲧⲏⲛ ϩⲁϩⲧⲛ ⲧⲏⲩⲧⲛ [..] ⲧⲱⲧⲛ ⲁⲗⲗⲁ ϯϫⲱ ⲙⲙⲟⲥ
 
ⲛⲏⲧ [..] ϫⲉ ⲉϥϣⲁⲛ [..] ϩⲛⲁϥ ⲟⲛ ⲙⲡϫⲟⲉⲓⲥ [.....] ⲉⲓ ϩⲣⲁⲓ ⲉ [....] ⲧⲉ ⲛⲛⲉⲛ [..] 
ⲛⲁⲅⲱⲅⲏ [...] ⲧⲣⲉϥϭⲱⲗ [..] <note note="verso">ⲉⲃⲟⲗ</note> ⲛⲛⲉⲕⲣⲟϥ ⲛⲛⲉⲧⲣ ⲛⲟⲃⲉ ⲏ ⲛⲉ
ⲧⲛⲁⲣ ⲛⲟⲃⲉ ϩⲣⲁⲓ ⲛϩⲏⲧⲛ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ. ⲛⲉⲓⲟⲩⲱϣ ⲇⲉ ⲡⲉ ⲛⲉⲥⲛⲏⲩ 
ⲉϫⲉ ϣⲁϫⲉ ⲛⲏⲧⲛ ⲉⲃⲟⲗ ϩⲛ ⲛⲉⲅⲣⲁⲫⲏ ⲁⲗⲗⲁ ⲥⲉⲁⲙⲁϩⲧⲉ ⲙⲙⲟⲛ ⲛϭⲓ 
ⲛⲣⲟⲟⲩϣ ⲙⲡϩⲱⲃ ⲛⲧⲁ ⲡⲛⲟⲩⲧⲉ ϭⲁⲗⲱϥ ⲉⲣⲟⲛ ⲁⲩⲱ ⲛⲧⲱⲧⲛ ⲡⲉ ⲡⲉⲛⲣⲟⲟⲩϣ 
ⲉⲧⲣⲉ ⲛ [..] ⲟⲩϩⲙ ϩⲓ ⲟⲩ [..] ⲟⲡ ϫⲓⲛ ⲡⲉⲛ [..] ⲟϭ ϣⲁ ⲡⲉⲛ [..] ⲟⲩⲓ ⲁⲩⲱ [...] ⲛ 
ⲟⲩϩⲟⲟⲩⲧ [...] ⲟⲩⲥϩⲓⲙⲉ [...] ⲟⲩⲟⲛ ⲛⲓⲙ [...] ⲛⲏⲩ ϣⲁ [...] ⲛ ⲁⲗⲗⲁ [..] ϫⲱ 
ⲛⲏⲧⲛ [...] ⲡϫⲱⲕ ⲙⲡⲛⲟ [.....] ⲛⲉⲡⲣ [....] ⲧⲏⲥ [.....] ϣⲁϫ [.....] ϫⲉ ⲉ [..] 
[.....] ⲛⲉⲧ [.....] ⲱⲕ ⲛ [.....] ⲉϣ ϫⲉ [.....] ⲧⲉ ϯ [.....] ⲟⲩⲉ [......] ⲙⲛ 
ⲟⲩ [.....] ⲉⲣⲟⲩⲛ [....] ⲧⲛⲉⲣⲏⲩ ⲕⲁⲧⲁ ⲑⲉ ⲛⲧⲁⲛϣⲣⲡ ϫⲟⲟⲥ ⲉⲓⲉ ⲁϩⲣⲱⲧⲛ ⲟⲛ 
 ⲉⲧⲉⲧⲛϣⲟⲟⲡ ⲧⲉⲛⲟⲩ ϩⲛ ϩⲉⲛ ⲙⲛⲧϫⲁϫⲉ ⲙⲛ ϩⲉⲛ ⲙⲟⲥⲧⲉ ⲙⲛ ϩⲉⲛ ϯⲧⲱⲛ 
ⲙⲛ ϩⲉⲛ ⲕⲱϩ ⲙⲛ ϩⲉⲛ ⲙⲓϣⲉ ⲙⲛ ⲛⲉⲧⲛⲉⲣⲏⲩ ⲉⲧⲉⲧⲛϯ ⲙⲁ ⲛϩⲁϩ ϩⲁⲧⲛ 
ⲧⲏⲩⲧⲛ ⲉ [...] . <note note="sic exit">.</note>
 
ⲓ︦ⲓ︦ⲓ︦ 

<pb xml:id="ⲥ︦ⲅ︦"/> ⲟⲛ ⲉⲧⲟⲩϯ ⲏ ⲛⲧⲁⲩϯ ⲛϫⲓⲟⲩⲉ ⲛϩⲉⲛ ⲕⲁⲧⲁ ⲥⲁⲣⲝ ⲛⲧⲁⲩ ⲏ ⲛⲧⲟϥ 
ⲛϩⲉⲛ ⲕⲟⲟⲩⲉ ⲉⲙⲡⲛⲥⲁϩⲱⲛ ⲉⲃⲟⲗ ⲛⲛⲉⲛⲟⲃⲉ ϣⲁϩⲟⲩⲛ ⲉⲧⲉⲛⲟⲩ. ⲁⲩⲱ 
ⲧⲙⲛⲧⲙⲛⲧⲣⲉ ⲛⲛⲉⲛⲧⲁⲩϫⲟⲟⲩ ⲉⲓⲥ ϩⲉⲛ ⲣⲟⲙⲡⲉ ⲱϣ ⲉⲃⲟⲗ ϩⲛ ⲙⲙⲁⲁϫⲉ 
ⲙⲡⲉⲛⲧⲁϥⲥⲱⲧⲙ ϫⲉ ⲧⲙⲉⲣⲓⲥ ⲙⲡⲕⲁⲕⲉ ⲉⲧⲕⲟⲓⲛⲱⲛⲓ ⲙⲛ ⲡⲕⲁⲕⲉ ⲡⲉ ⲡⲥⲁϩⲟⲩ 
ⲁⲩⲱ ⲡⲧⲟⲟⲩ ⲉⲛⲧⲁ ⲡⲛⲟⲩⲧⲉ ⲥϩⲟⲩⲱⲣϥ ⲁϥϣⲱⲡⲉ ⲉϥⲣⲟⲕϩ ⲉϥⲟ ⲛⲕⲁⲕⲉ ⲉϥ
ⲧⲁⲕⲏⲩ ⲧⲏⲣϥ ⲙⲛ ⲛⲉϥⲱⲛⲉ. ⲧⲙⲉⲣⲓⲥ ⲙⲡⲟⲩⲟⲉⲓⲛ ⲉⲧⲕⲟⲓⲛⲱⲛⲉⲓ ⲙⲛ ⲡⲟⲩⲟ
ⲉⲓⲛ ⲡⲉ ⲡⲥⲙⲟⲩ ⲁⲩⲱ ⲡⲧⲟⲟⲩ ⲉⲛⲧⲁ ⲡⲛⲟⲩⲧⲉ ⲥⲙⲟⲩ ⲉⲣⲟϥ ⲁϥϣⲱⲡⲉ ⲉϥⲥⲙⲁ
ⲙⲁⲁⲧ ⲉϥⲟ ⲛⲟⲩⲟⲉⲓⲛ ⲏ ⲉϥⲣ ⲟⲩⲟⲉⲓⲛ ⲙⲛ ⲛⲉϥⲱⲛⲉ ⲧⲏⲣⲟⲩ. ϩⲉⲛ ⲟⲩ ϭⲉ 
ⲛⲉ ⲛⲧⲁⲩϫⲉ ⲛⲁⲓ ⲏ ⲛⲓⲙ ⲡⲉ ⲛⲧⲁϥⲥⲱⲧⲙ. ⲁϣ ⲡⲉ ⲡⲧⲟⲟⲩ ⲉⲧⲥⲏϣ ⲁϣ ⲡⲉ 
ⲡⲧⲟⲟⲩ ⲉⲧⲧⲁⲉⲓⲏⲩ ⲏ ⲁϣ ⲡⲉ ⲡⲕⲁⲕⲉ ⲉⲧⲧⲏϩ ⲙⲛ ⲡⲕⲁⲕⲉ ⲏ ⲟⲩ ⲡⲉ ⲡⲟⲩⲟⲉⲓⲛ 
ⲉⲧⲧⲏϩ ⲙⲛ ⲡⲟⲩⲟⲉⲓⲛ ⲏ ⲟⲛ ⲡⲕⲁⲕⲉ ⲉⲧϩⲙ ⲡⲉϥⲙⲁ ⲉⲧⲉ ⲙⲡϥⲡⲓⲑⲉ ⲉⲧⲣⲉ 
ⲡⲟⲩⲟⲉⲓⲛ ϫⲟⲟⲣⲉϥ ⲉⲃⲟⲗ ⲛϩⲏⲧϥ. <pb xml:id="ⲥ︦ⲇ︦"/> ⲉⲓϣⲁⲛϩⲁⲥⲧ ⲏ ⲉⲣϣⲁⲛϩⲁⲥⲧⲉ ⲛⲧⲟ 
ⲉⲣⲉϣⲓⲛⲉ ⲧⲉⲛⲁⲉⲓⲙⲉ ⲁⲛ ⲉⲃⲟⲗϫⲉ ⲥⲟⲡ ⲙⲉⲛ ⲛⲁⲛⲟⲩ ϣⲓⲛⲉ ⲧⲁⲣⲛϭⲓⲛⲉ ⲛⲑⲉ 
 
ⲉⲧⲥⲏϩ ϩⲉⲛ ⲥⲟⲡ ⲇⲉ ⲟⲛ ⲛⲁⲛⲟⲩ ⲡⲧⲙϣⲓⲛⲉ ⲛϩⲟⲩⲟ ⲉϣⲓⲛⲉ ⲉⲃⲟⲗϫⲉ ⲉⲣϣⲁⲛ 
ⲡⲣⲱⲙⲉ ϩⲁⲥⲧϥ ⲉϥϣⲓⲛⲉ ⲛϥⲛⲁϭⲓⲛⲉ ⲁⲛ ⲕⲁⲧⲁ ⲑⲉ ⲉⲛⲧⲁ ⲡⲉⲕⲕⲗⲏⲥⲓⲁⲥⲧⲏⲥ 
ϫⲟⲟⲥ. ⲛⲧⲁⲩⲃⲁⲥⲁⲛⲓⲍⲉ ⲛⲁϣ ⲛⲛⲁⲩ ⲏ ⲛⲁϣ ⲛϩⲟⲟⲩ ⲛϩⲉⲛ ⲣⲱⲙⲉ ϩⲣⲁⲓ 
ⲛϩⲏⲧⲉ ⲏ ϩⲙ ⲙⲁ ⲛⲓⲙ ⲉⲧⲣⲉⲩⲟⲩⲱⲙ ⲁⲩⲱ ⲛⲥⲉⲥⲱ ϫⲉ ⲛⲛⲉⲩⲙⲟⲩ. ϩⲟⲗⲱⲥ 
ⲣⲱ ⲙⲡⲣⲱⲙⲉ ϩⲱ ⲁⲛ ⲉⲣⲟϥ ⲉⲛⲣⲱϣⲉ [..] ⲣⲉ ⲧⲉⲛⲧⲟⲗⲏ ⲙⲓϣⲉ ⲛⲙⲙⲁϥ ϫⲉ 
ⲙⲡⲣⲧⲣⲉⲩⲁⲡⲁⲧⲁ ⲙⲙⲟⲕ ϩⲛ ⲑⲩⲥⲓ ⲛϩⲏ . ⲉⲧⲃⲉ ⲡⲁⲓ ⲉⲣϣⲁⲛ ⲡⲛⲟⲩⲧⲉ ⲕⲁⲁⲧ 
ϯⲛⲁϩⲱ ⲉⲣⲟⲓ ⲉⲓⲟ ⲛϩⲏⲅⲉⲙⲱⲛ ⲏ ⲙⲙⲁⲧⲟⲓ ⲉⲓϩⲩⲃⲣⲓⲍⲉ ⲛϩⲉⲛ ⲣⲱⲙⲉ ϩⲣⲁⲓ 
ⲛϩⲏⲧⲉ ⲉⲧⲣⲉⲩⲙⲉⲣⲉ ⲡⲛⲟⲩⲧⲉ ⲛϫⲛⲁϩ ⲉⲛⲥⲉⲟⲩⲁϣϥ ⲁⲛ. ⲛⲓⲙ ⲡⲉ ⲛⲧⲁϥⲙⲉ
ⲣⲓⲧϥ ⲉⲛⲉϩ ⲉⲙⲡϥϩⲁⲣⲉϩ ⲉⲛⲉϥⲉⲛⲧⲟⲗⲏ ⲙⲛ ⲛⲉϥϣⲁϫⲉ. ⲡⲉⲧⲙⲉ ⲙⲙⲟⲓ 
ⲡⲉϫⲁϥ ϥⲛⲁϩⲁⲣⲉϩ ⲉⲡⲁϣⲁϫⲉ. ⲛⲓⲙ ⲡⲉⲧⲛⲁϫⲟⲟⲟⲥ <pb xml:id="ⲥ︦ⲉ︦"/> [.....] ⲉ ϯⲙⲉⲓ 
[.....] ⲧⲉ ⲉϥϫ [.....] ⲱϥ ⲏ ⲉϥⲟ [.....] ϫⲓ ⲟⲩⲉ [.....] ⲥⲱⲧⲙ ⲙⲣⲉϥϯ
ⲧⲱⲛ ⲟⲩⲃⲉ ⲧⲙⲉ ϩⲛ ϩⲱⲃ ⲛⲓⲙ ⲙⲡⲁⲣⲁⲃⲁⲥⲓⲥ. ⲡⲉⲧⲟⲃⲉ ⲏ ⲡⲉⲧⲛⲁⲉⲓⲃⲉ ⲡⲛⲟⲩⲧⲉ 
ϥⲛⲁϣⲓⲛⲉ ⲛⲥⲱϥ ⲡⲉϫⲁϥ ⲅⲁⲣ ϫⲉ ⲁ ⲧⲁⲯⲩⲭⲏ ⲉⲓⲃⲉ ⲙⲡⲛⲟⲩⲧⲉ ⲉⲧⲟⲛϩ ϫⲉ 
 
ⲉⲓⲛⲏⲩ ⲧⲛⲁⲩ ⲧⲁⲟⲩⲱⲛϩ ⲉⲃⲟⲗ ⲙⲡϩⲟ ⲙⲡⲛⲟⲩⲧⲉ. ⲡⲉⲧϩⲕⲁⲉⲓⲧ ⲉⲧⲟⲃⲉ ⲛⲧⲇⲓ
ⲕⲁⲓⲟⲥⲩⲛⲏ ϥⲛⲁⲟⲩⲱⲙ ⲛϥⲥⲱ ϫⲉ ⲛⲛⲉϥⲙⲟⲩ ⲁⲩⲱ ⲙⲛⲛⲥⲱⲥ ϥⲛⲁⲥⲓ ⲟⲛ ϣⲁ 
ⲉⲛⲉϩ. ⲛϣⲏⲣⲉ ϣⲏⲙ ⲏ ⲛϣⲉⲉⲣⲉ ϣⲏⲙ ⲣⲱⲙⲉ ⲛⲓⲙ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ 
ⲥⲉⲧⲟ ⲉⲧⲟⲟⲧⲉ ⲙⲙⲓⲛ ⲙⲙⲟ ⲡⲛⲟⲩⲧⲉ ⲛⲁϣⲓⲛⲉ ⲛⲥⲱⲟⲩ ⲉⲃⲟⲗϩⲓⲧⲟⲟⲧⲉ ϩⲛ ⲛϭⲓϫ 
ⲛⲛⲟⲩⲉⲓⲟⲧⲉ ⲧⲏⲣⲟⲩ ⲉⲧⲛϩⲏⲧⲉ ⲛϩⲟⲩⲟ ⲇⲉ ⲉⲃⲟⲗϩⲓⲧⲟⲟⲧϥ ⲙⲡⲉⲧⲉⲙⲟⲩⲧⲉ ⲉⲣⲟϥ 
ⲏ ⲡⲉⲧⲉⲛⲁⲙⲟⲩⲧⲉ ⲉⲣⲟϥ ⲛⲟⲩⲟⲉⲓϣ ⲛⲓⲙ ϫⲉ ⲉⲓⲱⲧ ⲛⲉ. ⲁϣ ⲁϩⲟⲙ ⲁⲩⲱ ϯⲱϣ 
ϩⲱ ⲛⲙⲙⲉ ϫⲉ ⲡⲉⲓⲛⲉ ⲏ ⲡϩⲣⲃ ⲙⲡϩⲟϥ ⲁϥⲟⲩⲱⲛϩ ⲉⲃⲟⲗ ϩⲛ ⲧⲉϥϣⲓⲏ ⲙⲛ 
ⲧⲉϥⲟⲩⲁϣⲥⲉ ϩⲓϫⲛ ⲛⲉϭⲃⲟⲓ ⲏ ⲛⲛⲁϩⲃⲉ ⲛⲛⲉⲛⲧⲁⲩϯ ⲙⲁⲉⲓⲛ <pb xml:id="ⲥ︦︦ϝ︦"/> ⲉⲣⲟⲟⲩ 
ϩⲙ ⲡⲥⲙⲟⲧ ⲙⲡϩⲟϥ. ⲉϣϫⲉ ⲙⲡⲉ ⲛⲉⲧⲙⲙⲁⲩ ϭⲉ ϯ ⲙⲁ ⲛⲕⲉⲟⲩⲁ ⲏ ϩⲉⲛ 
ⲕⲟⲟⲩⲉ ⲉϭⲟⲡϥ ⲉⲩⲡⲏⲧ ⲛⲥⲱϥ ⲉⲙⲟⲟⲩⲧϥ ϩⲙ ⲡⲉϩⲟⲟⲩ ⲉⲓⲉ ⲉⲩⲛⲁϩⲱⲡ ⲉϫⲱϥ 
ⲛⲟⲩⲏⲣ ⲛϭⲓ ⲛⲓⲕⲟⲟⲩⲉ ϩⲙ ⲡⲥⲏⲩ ⲉⲧⲉⲛϥⲛⲁⲣ ⲣⲟⲟⲩϣ ⲛⲉ ⲁⲛ ϩⲛ ⲟⲩⲱⲣϫ 
ⲉⲡⲱⲧ ⲛⲥⲱϥ ⲉⲧⲁϩⲟϥ ϩⲛ ⲧⲉⲩϣⲏ. ⲧⲉⲛⲟⲩ ⲙⲉⲛ ⲉⲛⲧⲁ ⲡϩⲟϥ ⲉⲓ ⲉⲃⲟⲗϩⲙ 
ⲡⲉϣⲕⲟⲗ ⲏ ⲡⲃⲏⲃ ⲛⲥⲁ ⲡⲓⲥⲁ ⲛⲧϫⲟ ϩⲓϩⲟⲩⲛ ⲙⲙⲟⲥ ⲉⲙⲛ ⲣⲱⲙⲉ ⲛⲁⲩ 
 
ⲉⲣⲟϥ ⲁϥⲟϣϥ ⲉϩⲣⲁⲓ ⲉϫⲛ ⲛⲉϭⲃⲟⲓ ⲛⲛⲁⲓ ⲁϥⲕⲉⲥⲕⲱⲥϥ ⲉⲃⲟⲗ ϩⲓϫ [.......] 
ⲁϥⲟϥⲧ [......] ⲉⲣⲟⲟⲩ [..] ⲙ ⲡⲥⲏⲩ ⲇⲉ ϩⲱⲱϥ ⲉⲧⲙⲙⲁⲩ ϥⲛⲁⲉⲓ ⲉⲃⲟⲗϩⲙ 
ⲡⲃⲏⲃ ⲛⲥⲁ ⲡⲓⲥⲁ ⲛⲧϫⲟ ϩⲓϩⲏ ⲙⲙⲟⲥ ⲉⲩⲛ ϩⲁϩ ⲛⲁⲩ ⲉⲣⲟϥ ⲛϥⲟϣϥ ⲉϩⲟⲩⲛ 
ⲉⲛⲕⲟⲟⲩⲉ ⲛϥϭⲗⲙⲗⲟⲙ ⲉⲣⲱⲟⲩ ⲛⲑⲉ ⲙⲡⲙⲟϫϩ ⲉϣⲁϥⲙⲟⲣϥ ⲙⲙⲟⲟⲩ ϩⲛ 
ⲧⲕⲁⲕⲓⲁ ⲛⲧⲉϥⲙⲛⲧⲥⲁⲃⲉ. ⲧⲁⲡⲉ ⲙⲡϩⲟϥ ⲉⲧⲙⲙⲁⲩ ⲛⲁⲧⲁⲕⲟ ⲛⲧϭⲟⲙ ⲛⲧⲉⲩ
ⲙⲉⲥⲑⲏⲧ ⲁⲩⲱ ⲡⲉϥⲥⲁⲧ ⲛⲁⲃⲱⲗ ⲉⲃⲟⲗ ⲛⲙⲙⲣⲣⲉ ⲙⲛ ⲛⲙⲟⲩⲧ ⲛⲛⲉⲩⲙⲉⲣⲟⲥ 
ϣⲁϩⲣⲁⲓ ⲉⲛⲉⲩⲕⲱⲃϩ ⲁⲩⲱ ⲟⲩ ⲙⲟⲛⲟⲛ ϫⲉ ⲥⲉⲛⲁⲣ ϭⲱⲃ <pb xml:id="ⲥ︦ⲍ︦"/> ⲏ ϥⲛⲁⲁⲁⲩ 
ⲛϭⲱⲃ ⲁⲗⲗⲁ ⲟⲩⲛ ϩⲁϩ ⲟⲛ ⲛⲁⲙⲟⲩ ϫⲉ ⲙⲡϥⲃⲉϣ ⲣⲱϥ ⲙⲙⲟⲟⲩ ⲏ ⲛϩⲏⲧⲟⲩ 
ⲏ ⲛⲧⲟϥ ⲛⲥⲉⲃⲟⲗϥ ⲉⲃⲟⲗ ⲉϥⲕⲧⲏⲩ ⲉϩⲟⲩⲛ ⲉⲣⲟⲟⲩ ϫⲓⲛ ⲧⲉⲩⲙⲉⲥⲑⲏⲧ ϣⲁ 
ϩⲣⲁⲓ ⲉⲛⲉⲩⲡⲁⲧ. ⲙⲉϣⲁⲕ ⲉⲣⲉⲧⲁⲓⲟ ⲙⲙⲟⲓ ⲏ ⲉⲣⲉϯ ⲉⲟⲟⲩ ⲛⲁⲓ ⲧⲱⲛⲉ ϫⲉ 
ϯⲁⲛⲁⲅⲕⲁⲍⲉ ⲛϩⲟⲓⲛⲉ ϩⲣⲁⲓ ⲛϩⲏⲧⲉ ϩⲛ ⲟⲩϣⲧⲟⲣⲧⲣ ⲛϩⲁϩ ⲛⲥⲟⲡ ⲉⲙⲉⲣⲉ 
ⲡⲛⲟⲩⲧⲉ ⲛϫⲛⲁϩ ⲙⲛ ⲛⲉϥⲉⲛⲧⲟⲗⲏ ⲛⲥⲉⲙⲉⲥⲧⲉ ⲡϫⲱϩⲙ ⲙⲛ ⲧⲙⲛⲧⲁⲧⲥⲱⲧⲙ 
ⲙⲛ ϩⲱⲃ ⲛⲓⲙ ⲉⲑⲟⲟⲟⲩ ⲁⲓⲣ ϣⲙⲙⲟ ⲉⲧⲙⲛⲧⲣⲙⲣⲁϣ ⲙⲛ ⲧⲙⲛⲧϩⲁⲣϣ ϩⲏⲧ 
ⲁⲓⲣ ϣⲙⲙⲟ ⲉⲡⲉⲙⲕⲁϩ ⲛϩⲏⲧ ⲙⲛ ⲡϭⲱⲛⲧ ⲙⲛ ⲧⲙⲛⲧϩⲏⲧ ϣⲏⲙ ⲁⲗⲗⲁ 
ⲡⲛⲟⲩⲧⲉ ⲟⲃϣ ⲁⲛ ⲉϩⲱⲃ ⲛⲓⲙ ⲉⲛⲧⲁ ⲡⲁⲓ ⲁⲁⲩ ϩⲛ ⲧⲟⲩⲙⲏⲧⲉ ⲛⲧⲟϥ ⲅⲁⲣ ⲕⲁⲧⲁ 
ⲡⲉⲧⲥⲏϩ ⲡⲉⲧⲛⲁⲩ ⲉⲛⲉϥϣⲧⲟⲣⲧⲣ ⲙⲛ ⲛⲁ ⲛⲓⲕⲟⲟⲩⲉ. ⲟⲩ ⲡⲉ ⲛⲧⲁϥⲁⲛⲁⲅⲕⲁⲍⲉ 
 
ⲙⲡⲁⲓ ⲉⲧⲣⲉϥⲉⲓⲣⲉ ⲛⲛⲓϩⲃⲏⲩⲉ ⲛⲧⲉⲓϩⲉ ϩⲣⲁⲓ ⲛϩⲏⲧⲉ ⲉⲓⲙⲏⲧⲉⲓ ⲡⲟⲩⲱϣ ⲉⲧⲉ 
ⲟⲩⲛⲧⲁϥϥ ⲉϩⲟⲩⲛ ⲉⲣⲟ ⲛⲑⲉ ϩⲱⲱⲧⲉ ⲙⲡⲟⲩⲱϣ ⲉⲧⲉ ⲟⲩⲛⲧⲁϥⲉ ⲉϩⲟⲩⲛ ⲉⲣⲟϥ 
ⲡⲛⲟⲩⲧⲉ ⲡⲉ ⲛⲧⲁϥⲉⲛⲉⲣⲅⲉⲓ <pb xml:id="ⲥ︦ⲏ︦"/> ⲏ ⲛⲧⲁϥⲧⲱϣ ⲉⲧⲣⲉ ⲡⲁⲓ ⲉⲓⲣⲉ ⲛϩⲱⲃ ⲛⲓⲙ 
ⲛⲧⲉⲓϩⲉ ϩⲛ ⲧⲟⲩⲙⲏⲧⲉ ϩⲛ ⲟⲩϣⲧⲟⲣⲧⲣ ϩⲛ ⲟⲩϭⲱⲛⲧ ϩⲛ ⲟⲩⲟⲣⲅⲏ ϩⲛ ϩⲉⲛ 
ⲣⲱϩⲧ ⲉϩⲣⲁⲓ ⲛϩⲉⲛ ⲣⲱⲙⲉ ⲛⲛⲁϣⲧⲉⲓⲙⲉ ⲛⲑⲉ ⲙⲡⲉⲧϣⲱϫⲉ ⲉⲧⲣⲉϥⲧⲓⲙⲱⲣⲉⲓ 
ⲙⲙⲟⲟⲩ. ⲛⲧⲟϥ ⲟⲛ ⲡⲉⲧⲛⲁⲉⲛⲉⲣⲅⲉⲓ ⲏ ⲛϥⲧⲱϣ ⲉⲧⲣⲉ ⲡⲁⲓ ϩⲱ ⲉⲣⲟϥ ⲉϥⲉⲓⲣⲉ 
ⲛⲛⲉⲓϩⲃⲏⲩⲉ ⲛⲧⲉϩⲉ ⲛϥⲥⲟⲡⲥ ⲙⲡⲉⲧϫⲟⲥⲉ ⲉⲧⲣⲉϥϯ ⲛⲁϥ ⲛⲟⲩⲕⲟⲩⲓ ⲙⲙⲛⲧ
ϩⲁⲣϣ ϩⲏⲧ ϩⲓ ⲙⲛⲧⲣⲙⲣⲁϣ ϩⲓⲧⲙ ⲛⲉϣⲗⲏⲗ ⲛⲟⲩⲟⲛ ⲛⲓⲙ ⲉⲧϩⲣⲁⲓ ⲛϩⲏⲧⲉ 
ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲧⲟⲩⲉϣ ϯⲣⲏⲛⲏ ⲏ ⲧⲛⲟϥⲣⲉ ⲙⲡⲉⲩⲥⲟⲛ ⲛϩⲏⲕⲉ 
ⲁⲩⲱ ⲛⲉⲃⲓⲏⲛ. ⲛⲑⲉ ⲅⲁⲣ ⲛⲧⲁⲣⲉⲛⲁⲩ ⲉⲣⲟϥ ⲉϥϣⲧⲣⲧⲱⲣ ⲉϥϭⲟⲛⲧ ⲉϥⲟ ⲛϩⲏⲧ 
ϣⲏⲙ ϩⲣⲁⲓ ϩⲛ ⲧⲟⲩⲙⲏⲧⲉ ⲙⲡⲉⲓⲟⲩⲟⲉⲓϣ ⲧⲏⲣϥ ⲉⲣⲉϣⲁⲛⲧⲙⲛⲁⲩ ϩⲱⲱϥ 
ⲉⲣⲟϥ ϫⲓⲛ ⲙⲡⲟⲟⲩ ⲉⲃⲟⲗ ⲉⲁϥϩⲣⲟⲕ ϩⲛ ⲟⲩⲙⲉⲣⲟⲥ ⲉⲃⲟⲗϩⲛ ⲛⲉϩⲃⲏⲩⲉ 
ⲉⲧⲛⲁϣⲧ ⲛⲧⲉ ⲛⲁⲙⲛⲧⲉ ⲉⲓⲉ ⲡⲛⲟⲩⲧⲉ ⲡⲉ ⲛⲧⲁϥϣⲟϫⲛⲉ ⲛⲁϥ ⲁⲛ ⲉⲧⲣⲉϥⲣ 
ⲡⲉⲓⲛⲟϭ <pb xml:id="ⲥ︦ⲑ︦"/> ⲙⲡⲟⲗⲉⲙⲟⲥ ϩⲣⲁⲓ ⲛϩⲏⲧⲉ ⲟⲩⲧⲉ ⲛⲧⲟϥ ⲁⲛ ⲡⲉⲧϣⲟϫⲛⲉ ⲛⲁϥ 
ⲧⲉⲛⲟⲩ ⲉⲧⲣⲉϥϩⲱ ⲉⲣⲟϥ ⲉϥⲉⲓⲣⲉ ⲛϩⲉⲛ ϩⲃⲏⲩⲉ ⲛϩⲏⲅⲉⲙⲱⲛ ⲏ ϥϣⲁⲁⲧ 
 
ⲛϩⲣⲟⲕ ⲏ ⲙⲡⲱⲧ ⲉⲃⲟⲗ ⲙⲙⲟ ⲛⲑⲉ ⲛⲧⲁϥⲣ ϩⲟⲧⲉ ϩⲏⲧⲟⲩ ⲛⲛⲉⲓϩⲃⲏⲩⲉ ⲛⲧⲉⲓ
ϩⲉ. ϯϫⲱ ⲙⲙⲟⲥ ⲛⲏⲧⲛ ⲛⲉⲥⲛⲏⲩ ϫⲉ ϣⲧⲟⲣⲧⲣ ⲛⲓⲙ ⲙⲛ ϩⲱⲃ ⲛⲓⲙ ⲛⲧⲉⲓϩⲉ 
ⲉⲛⲧⲁ ⲡⲛⲟⲩⲧⲉ ⲁⲁⲩ ⲛⲙⲙⲁⲛ ⲛⲉⲩⲟ ⲛⲟⲩⲱϣ ⲛⲁⲓ ⲏ ⲛⲣⲟⲟⲩϣ ⲛϩⲟⲩⲟ ⲉⲡⲉⲃⲓⲱ 
ⲁⲩⲱ ⲧⲁⲓ ⲧⲉ ⲑⲉ ⲉⲛⲧⲁⲛⲁⲁⲩ ⲧⲏⲣⲟⲩ ⲉⲃⲟⲗϫⲉ ⲡⲥⲏⲩ ⲡⲉ ⲁⲩⲱ ⲡⲧⲱϣ ⲡⲉ 
ⲙⲡⲛⲟⲩⲧⲉ ⲧⲉⲛⲟⲩ ⲇⲉ ϩⲱⲱϥ ⲟⲩ ⲙⲟⲛⲟⲛ ϫⲉ ⲛϥⲟ ⲁⲛ ⲛⲣⲟⲟⲩϣ ⲛⲁⲓ ⲉⲁⲁⲩ 
ⲁⲗⲗⲁ ⲁⲓⲙⲉⲥⲧⲱⲟⲩ ⲟⲛ ⲛϩⲟⲩⲟ ⲉⲡⲥⲓϣⲉ ⲉⲃⲟⲗϫⲉ ⲡⲥⲏⲩ ⲁⲛ ⲡⲉ ⲟⲩⲧⲉ ⲙⲡⲧⲱϣ 
ⲁⲛ ⲡⲉ ⲙⲡⲛⲟⲩⲧⲉ ⲛⲧⲁ ⲡⲛⲟⲩⲧⲉ ⲁⲛ ⲧⲱϣ ⲉⲧⲣⲉ ⲡⲁⲓ ⲉⲓⲣⲉ ⲛϩⲉⲛ ϩⲃⲏⲩⲉ ⲛϩⲏ
ⲅⲉⲙⲱⲛ ϩⲣⲁⲓ ⲛϩⲏⲧⲉ ⲛⲛⲉϩⲟⲟⲩ ⲧⲏⲣⲟⲩ ⲙⲡⲉϥⲱⲛϩ. ⲟⲩⲟⲩⲟⲉⲓϣ ⲡⲉⲧϣⲟⲟⲡ 
ϩⲛ ϩⲱⲃ ⲛⲓⲙ ⲟⲩⲟⲩⲟⲉⲓϣ ⲡⲉ ⲛϭⲱⲛⲧ ⲉⲃⲟⲗϫⲉ ⲛⲁⲛⲟⲩ ⲡϭⲱⲛⲧ <pb xml:id="ⲥ︦ⲓ︦"/> ⲛϩⲟⲩⲟ 
ⲉⲡⲉⲥⲱⲃⲉ ⲕⲁⲧⲁ ⲛⲉⲅⲣⲁⲫⲏ ⲟⲩⲟⲩⲟⲉⲓϣ ⲡⲉ ⲛϩⲣⲟϣ ⲉⲃⲟⲗϫⲉ ⲛⲁⲛⲟⲩ ⲧⲙⲛⲧ
ϩⲁⲣϣ ϩⲏⲧ ⲛⲑⲉ ⲉⲧⲥⲏϩ. ⲟⲩⲣⲱⲙⲉ ⲉϥⲁϩⲉⲣⲁⲧϥ ⲙⲛ ϩⲉⲛ ⲣⲱⲙⲉ ⲉⲩⲥⲱⲕ 
ⲛⲟⲩⲱⲛⲉ ⲉⲃⲟⲗ ϩⲙ ⲡϫⲓⲥⲉ ⲉⲛⲧϥ ⲉϩⲣⲁⲓ ⲉϫⲱⲟⲩ ⲉϥϣⲁⲛⲧⲙⲡⲱⲧ ⲉⲃⲟⲗ 
ⲙⲙⲟⲟⲩ ϥⲛⲁⲉⲓ ⲉϫⲱϥ ⲛⲙⲙⲁⲩ ⲛⲧⲉⲓϩⲉ ⲟⲛ ⲛⲉⲧⲉⲓⲣⲉ ⲏ ⲛⲉⲧⲛⲁⲉⲓⲣⲉ ⲛϩⲉⲛ 
ϩⲃⲏⲩⲉ ⲛⲕⲣⲟϥ ϩⲣⲁⲓ ⲛϩⲏⲧⲉ ϩⲙ ⲡⲁⲣⲁⲃⲁⲥⲓⲥ ⲛⲓⲙ ⲉⲩⲥⲱⲕ ⲛⲁⲩ ⲙⲁⲩⲁⲁⲩ 
 
ⲙⲡⲉⲙⲕⲁϩ ⲛϩⲏⲧ ⲙⲡⲛⲁⲩ ⲙⲡϩⲁⲡ ⲙⲙⲉ ⲙⲡⲛⲟⲩⲧⲉ ⲉϥϣⲁⲛⲧⲙ ⲡⲁⲓ 
ⲥⲁϩⲱϥ ⲉⲃⲟⲗ ⲙⲙⲟⲟⲩ ⲥⲛⲁϣⲱⲡⲉ ⲛϥⲙⲁⲥⲧⲓⲅⲟⲩ ⲙⲙⲟⲟⲩ ϩⲙ ⲡⲥⲏⲩ ⲉⲛⲧⲁ 
ⲛⲉϩⲟⲟⲩ ⲙⲡⲉⲩⲙⲟⲩ ϩⲱⲛ ⲉϩⲟⲩⲛ ⲛⲥⲉⲙⲟⲩ ⲛⲧⲉ ⲟⲩⲙⲕⲁϩ ⲛϩⲏⲧ ϣⲱⲡⲉ 
ⲛⲁϥ ⲙⲛ ϩⲉⲛ ⲕⲟⲟⲩⲉ ⲛⲛⲉϩⲟⲟⲩ ⲧⲏⲣⲟⲩ ⲙⲡⲉϥⲱⲛϩ. ϩⲱⲥ ⲉϣϫⲉ ⲛⲧⲁ 
ϣⲉⲛⲟⲩⲧⲉ ⲙⲟⲩⲟⲩⲧ ⲛϩⲉⲛ ⲣⲱⲙⲉ ⲉⲡⲉⲩⲁϩⲉ ⲡⲉ ⲛⲧⲁϥϫⲱⲕ ⲉⲃⲟⲗ ⲏ ⲛⲁⲓ ⲛⲉ 
ⲛⲉϩⲟⲟⲩ ⲉⲛⲧⲁ ⲡⲛⲟⲩⲧⲉ ⲣ ϩⲛⲁϥ ⲉϭⲙ ⲡⲉⲩϣⲓⲛⲉ ⲛϩⲏⲧⲟⲩ. <pb xml:id="ⲥ︦ⲓ︦ⲁ︦"/> ⲙⲏ ⲛϥⲥⲏϩ 
ⲁⲛ ϩⲛ ⲧⲉⲡⲓⲥⲧⲟⲗⲏ ⲏ ⲛⲧⲉⲉⲓⲣⲉ ⲁⲛ ⲙⲡⲙⲉⲉⲩⲉ ϫⲓⲛ ⲛϣⲟⲣⲡ ϫⲉ ⲁϥϫⲟⲟⲥ 
ⲛϩⲁϩ ⲛⲥⲟⲡ ⲉⲙⲁⲧⲉ ⲉϥϫⲓ ϣⲕⲁⲕ ⲉⲃⲟⲗ ϩⲛ ⲟⲩⲛⲟϭ ⲛⲙⲕⲁϩ ⲛϩⲏⲧ ⲙⲛ 
ⲟⲩⲛⲟϭⲛⲉϭ ⲉϥϩⲙⲟⲟⲥ ϩⲛ ⲧⲟⲩⲙⲏⲧⲉ ⲉⲛⲥⲟⲟⲩϩ ⲉϩⲟⲩⲛ ϩⲓ ⲟⲩⲥⲟⲡ ϫⲉ ⲱ 
ⲡⲛⲟⲩⲧⲉ ⲱ ⲡⲛⲟⲩⲧⲉ ⲱ ⲛⲉⲓⲟⲧⲉ ⲉⲛⲧⲁⲩϫⲡⲟⲓ ⲟⲩ ⲉⲣⲟⲓ ⲛⲉ ⲛⲓϩⲃⲏⲩⲉ ⲛⲧⲉⲓϩⲉ ⲉⲓⲟ 
ⲙⲙⲁⲧⲟⲓ ⲉⲓⲟ ⲛϩⲏⲅⲉⲙⲱⲛ ⲁⲛⲅ ⲟⲩϩⲩⲡⲉⲣⲉⲧⲏⲥ ⲁⲛⲅ ⲟⲩϣⲱⲥ. ⲏ ⲛⲣⲙⲉⲓⲟⲟⲩⲉ 
ⲛϩⲁϩ ⲛϣⲁⲛ ϩⲧⲏϥ ⲛϩⲏⲧⲉ ⲟ ⲁⲛ ⲙⲙⲛⲧⲣⲉ ⲛⲛⲓϣⲁϫⲉ ⲙⲛ ϩⲉⲛ ⲕⲟⲟⲩⲉ 
ⲉⲛⲁϣⲱⲟⲩ ⲉⲁ ⲡⲁⲓ ϫⲟⲟⲩ ⲧⲏⲣⲟⲩ ϩⲛ ⲟⲩⲥⲓϣⲉ. ⲏ ⲙⲁⲣⲉ ⲁⲡⲁⲛⲧⲏⲙⲁ 
ϣⲱⲡⲉ ⲛⲧⲉ ⲛⲉϩⲟⲟⲩ ⲙⲡⲙⲟⲩ ⲙⲡⲣⲱⲙⲉ ⲉⲓ ⲉϩⲟⲩⲛ ⲉϩⲉⲛ ⲁⲫⲟⲣⲙⲏ ⲛⲧⲉⲓϩⲉ. 
ⲙⲡⲉⲛⲁⲩ ⲉⲛⲟⲩⲥⲟⲛ ⲏ ⲡⲟⲩϣⲏⲣⲉ ⲡⲁⲓ ⲉⲛⲧⲁⲛϫⲛⲟϥ ⲉⲧⲃⲉ ⲡⲉⲓϩⲱⲃ ⲉⲛⲥⲟⲟⲩϩ 
ⲉϩⲟⲩⲛ ⲧⲏⲣⲛ ⲉⲁϥϫⲓ ϭⲟⲗ ⲉⲧⲙⲉ ⲉⲧⲃⲉ ⲟⲩϭⲉⲣⲱⲃ ⲛϣⲟⲩⲣⲟⲕϩϥ ϩⲛ ⲟⲩⲕⲱⲧϩ 
 
ϫⲉ ⲛⲧⲁⲓϣⲁⲁⲧϥ ϩⲓⲧⲙ ⲟⲩ <pb xml:id="ⲥ︦ⲓ︦ⲃ︦"/> ⲉⲛⲧⲁϥϥⲓⲧϥ ⲛϫⲓⲟⲩⲉ. ⲙⲏ ⲛⲧⲁ ⲡⲛⲟⲩⲧⲉ 
ϯ ⲛⲁⲛ ⲁⲛ ⲟⲩⲙⲛⲧϩⲁⲣϣ ϩⲏⲧ ⲙⲡⲉϩⲟⲟⲩ ⲉⲧⲙⲙⲁⲩ ϣⲁⲛⲧⲉϥⲛⲁϩⲙⲉϥ 
ⲉⲩⲙⲕⲁϩ ⲛϩⲏⲧ ⲉⲛⲥⲟⲟⲩⲛ ⲁⲛ ⲛⲑⲉ ⲛⲧⲁϥⲙⲟⲩ ϩⲛ ⲟⲩϭⲉⲡⲏ. ⲉⲃⲟⲗ ⲁⲛ ϫⲉ 
ⲛⲧⲁϥⲣ ⲡⲉⲑⲟⲟⲩ ⲛϩⲟⲩⲟ ⲉⲣⲟⲛ ⲁ ⲡⲛⲟⲩⲧⲉ ϭⲱⲛⲧ ⲉⲣⲟϥ ⲁϥⲙⲟⲟⲩⲧϥ ⲛⲧⲁϥⲣ 
ⲛⲟⲃⲉ ⲏ ⲛⲧⲁϥϫⲓ ϭⲟⲗ ⲛϩⲟⲩⲟ ⲉⲛⲓⲙ ⲛϩⲏⲧⲛ ⲁⲗⲗⲁ ⲉⲃⲟⲗϫⲉ ⲛⲧⲁ ⲛⲉϩⲟⲟⲩ 
ⲙⲡⲉϥⲱⲛϩ ϫⲱⲕ ⲉⲃⲟⲗ. ⲉϣϫⲉ ⲛⲧⲁ ⲡⲛⲟⲩⲧⲉ ⲙⲟⲟⲩⲧϥ ϩⲛ ⲟⲩⲟⲣⲅⲏ ⲉⲓⲉ ⲉⲧⲃⲉ 
ⲟⲩ ⲙⲡϥⲙⲟⲟⲩⲧⲛ ⲁⲛⲟⲛ ⲛⲧⲁϥⲣ ⲛⲟⲃⲉ ⲛϩⲟⲩⲟ ⲉⲣⲟⲛ . ⲏ ⲙⲡϩⲁⲡ ⲙⲡⲛⲟⲩⲧⲉ 
ⲣⲱϣⲉ ⲁⲛ ⲉⲡⲟⲩⲁ ⲡⲟⲩⲁ ⲙⲙⲟⲛ ϩⲙ ⲡⲉϩⲟⲟⲩ ⲛⲧⲟⲣⲅⲏ ⲉⲛϣⲁⲛⲧⲙⲥⲁϩⲱⲛ 
ⲉⲃⲟⲗ ⲛⲛⲉⲛⲙⲛⲧⲁⲥⲉⲃⲏⲥ ϩⲛ ⲟⲩϭⲉⲡⲏ ⲉⲙⲡⲁⲧⲛⲙⲟⲩ ⲛⲑⲉ ⲙⲡⲉⲛⲥⲟⲛ ⲛⲑⲉ 
ⲛϩⲉⲛ ⲕⲟⲟⲩⲉ ⲉⲁⲛⲛⲁⲩ ⲉⲣⲟⲟⲩ ⲉⲁⲩⲙⲟⲩ ϩⲛ ⲟⲩϣⲥⲛⲉ. ⲙⲏ ⲙⲡⲉ ⲡⲉⲧϣⲁϫⲉ 
ⲛⲙⲙⲉ ⲃⲁⲥⲁⲛⲓⲍⲉ ⲛⲟⲩⲟⲛ ϩⲣⲁⲓ ⲛϩⲏⲧⲉ ϣⲁⲛⲧⲟⲩⲥⲕⲣⲕⲱⲣⲟⲩ ϩⲓϫⲙ <pb xml:id="ⲥ︦ⲓ︦ⲅ︦"/> 
ⲡⲕⲁϩ ⲛⲑⲉ ⲛⲛⲉⲧⲛⲁⲙⲟⲩ ⲁⲩⲱ ⲙⲡⲉ ⲗⲁⲁⲩ ⲛϩⲱⲃ ϣⲱⲡⲉ ⲙⲙⲟⲟⲩ ⲁⲩⲱ 
ⲉⲛⲉ ⲛⲧⲁϥϯ ⲛⲟⲩⲧⲣⲟⲡ ⲏ ⲟⲩϣⲥ ⲛϭⲉⲣⲱⲃ ⲛⲟⲩⲱⲧ ⲙⲡⲉⲛⲧⲁϥϫⲛⲟⲩϥ ⲁϥϫⲓ 
ϭⲟⲗ ϯⲥⲟⲟⲩⲛ ϫⲉ ⲟⲩⲛ ϩⲁϩ ⲛⲁϫⲟⲟⲥ ⲛϩⲏⲧⲉ ϫⲉ ⲛⲧⲁϥⲙⲟⲟⲩⲧϥ ⲛϫⲛⲁϩ 
ϩⲁⲑⲏ ⲙⲡⲉϥⲁϩⲉ. ⲉⲧⲃⲉ ⲡⲁⲓ ⲟⲩ ⲙⲟⲛⲟⲛ ϫⲉ ϯⲛⲁϩⲱ ⲉⲣⲟⲓ ⲉⲓⲉⲓⲣⲉ ⲛϩⲉⲛ 
 
ϩⲃⲏⲩⲉ ⲙⲙⲁⲧⲟⲓ ⲁⲗⲗⲁ ϯϯ ⲙⲁ ⲇⲉ ⲟⲛ ⲛⲣⲱⲙⲉ ϩⲣⲁⲓ ⲛϩⲏⲧⲉ ⲏ ⲛⲧⲟϥ 
ϩⲉⲛ ⲕⲟⲟⲩⲉ ϩⲛ ϩⲉⲛ ⲕⲉⲙⲁ ⲉⲧⲣⲉⲩϩⲓⲟⲩⲉ ⲉⲣⲱⲙⲉ ϩⲙ ⲡⲁⲣⲁⲛ ⲏ ⲛⲧⲟϥ ϩⲛ 
ⲧⲁⲫⲟⲣⲙⲏ ⲛⲛϣⲁϫⲉ ⲉⲧϩⲛ ⲛϫⲱⲱⲙⲉ ⲉⲧⲥⲏϩ ⲛⲁⲛ ⲙⲏⲡⲟⲧⲉ ⲉⲁ ⲟⲩⲁ ⲣ ϩⲉⲛ 
ϩⲃⲏⲩⲉ ⲉⲩⲛⲁϣⲧ ϩⲣⲁⲓ ⲛϩⲏⲧⲉ ϩⲛ ⲟⲩϣⲟϫⲛⲉ ⲙⲛ ⲟⲩⲧⲱϣ ⲉⲃⲟⲗϩⲓⲧⲙ 
ⲡⲛⲟⲩⲧⲉ ⲛⲧⲉ ⲕⲉⲟⲩⲁ ⲏ ϩⲉⲛ ⲕⲟⲟⲩⲉ ϣⲓⲛⲉ ⲛⲥⲁ ⲁⲁⲩ ⲉϫⲛ ϣⲟϫⲛⲉ ϩⲓ ⲧⲱϣ 
ⲉⲃⲟⲗϩⲓⲧⲙ ⲡⲛⲟⲩⲧⲉ. ⲛⲑⲉ ⲛⲧⲁ ⲡⲛⲟⲩⲧⲉ ⲧⲉϣ ⲡⲟⲩⲁ ⲡⲟⲩⲁ ⲙⲙⲟⲥ ⲉⲧⲣⲉϥ
ⲙⲟⲟϣⲉ ⲛϩⲏⲧⲥ ⲧⲉ ⲧⲛⲟⲩϥⲣⲉ ϩⲙ ⲡⲕⲁⲓⲣⲟⲥ ⲡⲕⲁⲓⲣⲟⲥ ⲕⲁⲧⲁ ⲑⲉ <pb xml:id="ⲥ︦ⲓ︦ⲇ︦"/> ⲉⲛⲧⲁ 
ⲡⲁⲡⲟⲥⲧⲟⲗⲟⲥ ϫⲟⲟⲥ ϫⲉ ⲡⲟⲩⲁ ⲡⲟⲩⲁ ⲛⲑⲉ ⲉⲛⲧⲁ ⲡⲛⲟⲩⲧⲉ ⲧⲱϣ ⲛⲁϥ ⲛⲟⲩϣⲓ 
ⲙⲡⲓⲥⲧⲓⲥ. ⲡⲛⲟⲩⲧⲉ ⲡⲉⲧⲟ ⲙⲙⲛⲧⲣⲉ ⲙⲡⲉⲧϫⲱ ⲛⲉ ⲛⲛⲁⲓ ϫⲉ ⲙⲡϥⲣ ⲟⲩϩⲱⲃ 
ⲛⲧⲉⲓϩⲉ ⲉϫⲛ ⲧⲱϣ. ⲙⲁⲣⲉ ⲡⲛⲟⲩⲧⲉ ϩⲱⲱϥ ϣⲱⲡⲉ ⲙⲙⲛⲧⲣⲉ ⲙⲡⲉⲧⲛⲁⲣ ⲟⲩ
ϩⲱⲃ ⲛⲧⲉⲓϩⲉ ϩⲣⲁⲓ ⲛϩⲏⲧⲉ ⲛⲟⲩⲟⲉⲓϣ ⲛⲓⲙ ⲁⲗⲗⲁ ⲙⲁⲣⲉϥϯ ϩⲧⲏϥ ⲛⲧⲟϥ 
ⲉⲛϣⲁϫⲉ ⲉⲧⲥⲏϩ ⲛⲁⲛ ⲛϥⲧⲙⲣ ⲡⲉⲩⲃⲟⲗ ⲙⲁⲣⲉ ⲡϣⲟϫⲛⲉ ⲉⲧⲛⲁⲛⲟⲩϥ ⲛⲑⲉ 
ⲉⲧⲥⲏϩ ϩⲁⲣⲉϩ ⲉⲣⲟⲕ. ⲁ ⲡⲛⲟⲩⲧⲉ ⲧⲱϣ ⲛⲁⲕ ⲛⲧⲉⲓϩⲉ ⲉⲉⲓⲣⲉ ⲛϩⲉⲛ ϩⲃⲏⲩⲉ 
ⲉⲩⲛⲁϣⲧ ⲙⲡⲣϭⲱ ϫⲉ ⲛⲛⲉϥϯ ϩⲁⲡ ⲉⲣⲟⲕ ⲙⲡϥⲧⲱϣ ⲛⲁⲕ ⲙⲡⲣⲁⲁⲩ ϩⲛ 
 
ⲧⲧⲟⲗⲙⲏⲣⲓⲁ ⲛⲛⲉⲕⲙⲉⲉⲩⲉ ⲙⲁⲩⲁⲁⲕ ϫⲉ ⲛⲛⲉⲕⲙⲕⲁϩ ⲛϩⲏⲧ. ⲟⲩⲧⲉ ⲣⲱ ⲙⲛ 
ϩⲏⲩ ϩⲙ ⲡⲉⲧⲉⲣⲉ ⲟⲩⲁ ⲛⲁⲁϥ ⲉϫⲙ ⲡⲛⲟⲩⲧⲉ ⲁⲗⲗⲁ ϩⲉⲛ ϯⲧⲱⲛ ⲙⲛ ϩⲉⲛ 
ⲙⲓϣⲉ ⲙⲛ ϩⲉⲛ ϣⲧⲟⲣⲧⲣ ⲉⲡϫⲓⲛϫⲏ ⲏ ⲉⲡⲡⲉⲧϣⲟⲩⲉⲓⲧ ⲛⲉⲧⲛⲁϣⲱⲡⲉ ⲛⲁϥ ⲏ 
ⲛⲁⲩ. ⲛⲧⲉⲛⲁⲩ ⲁⲛ ϩⲛ ϩⲉⲛ ⲙⲁ ⲏ ⲣⲱ ⲛϩⲏⲧⲛ [.....] 
<pb xml:id="ⲥ︦ⲓ︦ⲑ︦"/> ⲉⲓⲧⲉ ⲛⲧⲁⲣⲉⲥⲱⲧⲙ ϩⲁⲑⲏ ⲛⲛⲉϩⲟⲟⲩ ϫⲉ ⲉⲣⲉ ⲛϭⲉⲣⲟⲟⲃ ⲙⲛ 
ⲙⲙⲟⲩⲥ ϩⲛ ⲛϭⲓϫ ⲙⲡⲉⲧϣⲁϫⲉ ⲛⲙⲙⲉ ⲉϥϩⲩⲃⲣⲓⲍⲉ ⲛⲛⲣⲱⲙⲉ ⲉⲥⲟⲩⲛ 
ⲡⲛⲟⲩⲧⲉ ⲏ ⲛⲧⲟϥ ⲉϫⲛ ϩⲛ ⲕⲟⲟⲩⲉ ϫⲉ ⲉⲣⲉ ϫⲟⲟⲥ ϫⲉ ⲧⲉϥⲥⲩⲛⲏⲑⲓⲁ ⲙⲙⲏⲛⲉ 
ⲧⲉ ϩⲛ ⲧⲉϥⲙⲛⲧⲟⲩⲁϩⲓ ϩⲏⲧ ⲛⲧⲉⲏⲛ ⲁⲛ ⲉⲉⲓⲙⲉ ϩⲓⲧⲙ ⲡⲥⲱⲧⲉ ⲉⲛⲧⲁϥϣⲱⲡⲉ 
ⲛⲉ ⲉⲃⲟⲗϩⲛ ⲛϩⲃⲏⲩⲉ ⲏ ⲛⲃⲁⲥⲁⲛⲟⲥ ⲉⲧⲙⲙⲁⲩ ϫⲉ ⲁϫⲙ ⲡⲛⲟⲩⲧⲉ ⲙⲡⲉ ⲡⲁⲓ 
ⲧⲟⲗⲙⲁ ⲉⲣ ⲗⲁⲁⲩ ⲛϩⲱⲃ ⲏ ⲛϣⲁϫⲉ ϩⲣⲁⲓ ⲛϩⲏⲧⲉ ϫⲓⲛ ⲟⲩϣⲥ ⲛϭⲉⲣⲱⲃ ⲏ 
ⲟⲩϣⲁϫⲉ ⲉϥⲛⲁϣⲧ ⲏ ⲛⲥⲁϩⲟⲩ ⲏ ⲙⲙⲟⲛ ⲉⲣⲉ ⲧⲟⲟⲧϥ ⲙⲛ ⲣⲁⲧϥ ϩⲱϩ ⲏ ⲟⲩ
ⲁⲧⲁⲙⲁϩⲧⲉ ⲡⲉ ⲙⲡⲉϥⲗⲁⲥ ⲡⲁⲣⲁ ⲣⲱⲙⲉ ⲛⲓⲙ ϩⲣⲁⲓ ⲛϩⲏⲧⲉ ⲉⲓⲧⲉ ⲥϩⲓⲙⲉ 
ⲉⲓⲧⲉ ϣⲏⲣⲉ ϣⲏⲙ ⲉⲓⲧⲉ ϣⲉⲉⲣⲉ ϣⲏⲙ ⲉⲛⲧⲁⲩⲥⲟⲩⲛ ⲡⲡⲱⲣϫ ⲡⲡⲉⲧⲛⲁⲛⲟⲩϥ 
ⲉⲃⲟⲗ ⲙⲡⲉⲑⲟⲟⲩ ⲏ ⲉϥϣⲟⲟⲡ ϩⲁ ⲧⲉⲝⲟⲩⲥⲓⲁ ⲙⲡⲉϥⲗⲁⲥ ⲏ ⲡⲉϥⲛⲟⲩⲧⲉ ⲡⲉ 
ⲡⲉϥⲗⲁⲥ ϣⲏⲙ ϫⲉ ⲉϥⲉⲟⲩⲉϩ ⲥⲁϩⲛⲉ ⲙⲙⲟϥ ⲉϥⲥⲱⲧⲙ ⲛⲥⲱϥ ⲏ ⲛⲧⲁⲩⲛⲟϫϥ 
 
ⲉⲩⲧⲉⲭⲛⲏ ϩⲛ ⲛⲉⲓϩⲃⲏⲩⲉ ⲛⲧⲉⲓϩⲉ ⲁⲗⲗⲁ ⲛⲁⲙⲉ ⲉⲛⲧⲁⲩⲛⲟϫϥ ϩⲓⲧⲙ ⲡⲛⲟⲩⲧⲉ 
ⲁⲩⲱ ⲛⲧⲁⲩⲛⲟϫϥ ϩⲓⲧⲛ ⲛⲉⲧⲉⲓⲣⲉ ⲏ ⲛⲉⲧⲛⲁⲉⲓⲣⲉ ⲛⲛⲓϩⲃⲏⲩⲉ<pb xml:id="ⲥ︦ⲕ︦"/> ⲉⲧⲉⲣⲉ
ⲥⲟⲟⲩⲛ ⲉⲣⲟⲟⲩ ϫⲉ ϩⲉⲛ ⲟⲩ ⲛⲉ. ⲙⲛ ϭⲟⲙ ⲙⲙⲟ ⲉⲁⲣⲛⲁ ⲏ ⲉϫⲓ ϭⲟⲗ ⲉϫⲱⲟⲩ 
ϩⲙ ⲡⲃⲏⲙⲁ ⲏ ⲙⲙⲛ ⲣⲱⲙⲉ ϩⲣⲁⲓ ⲛϩⲏⲧⲉ ⲉⲙⲡⲉϥϫⲉ ⲟⲩϣⲁϫⲉ ⲉϥϩⲟⲣϣ 
ⲉϩⲟⲩⲛ ⲉϩⲣⲁⲩ ⲉⲡⲧⲏⲣϥ ϣⲁϩⲟⲩⲛ ⲉⲧⲉⲛⲟⲩ ⲙⲁⲗⲓⲥⲧⲁ ⲟⲩϣⲥ ⲛϭⲉⲣⲱⲃ ⲏ 
ⲛⲉⲛⲧⲁⲩⲙⲁⲥⲧⲓⲅⲟⲩ ⲙⲙⲟⲟⲩ ⲛⲧϥⲙⲟⲥⲧⲉ ⲙⲙⲟⲟⲩ. ϩⲟⲗⲱⲥ ⲣⲱ ϩⲁϩ ⲛϩⲏ
ⲧⲟⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲓⲧⲉ ⲕⲟⲩⲓ ⲉⲓⲧⲉ ⲛⲟϭ ⲙⲙⲉⲣⲁⲧⲉ ⲙⲡⲛⲟⲩⲧⲉ ⲛⲉ 
ⲛⲑⲉ ⲟⲛ ⲛⲛⲓⲕⲟⲟⲩⲉ ⲉⲩϣⲁⲛϫⲱⲕ ⲉⲃⲟⲗ ϩⲓ ⲟⲩⲥⲟⲡ ⲏ ⲉⲩϣⲁⲛⲕⲁ ⲧⲟⲟⲧⲟⲩ ⲉⲃⲟⲗ 
ⲛⲟⲩⲟⲉⲓϣ ⲛⲓⲙ ⲉⲧⲙⲙⲁⲥⲧⲓⲅⲟⲩ ⲛⲛⲉⲧⲉϣϣⲉ ⲉⲡⲁⲓⲇⲉⲩⲉ ⲙⲙⲟⲟⲩ ϩⲣⲁⲓ ϩⲛ 
ϩⲏⲧⲉ. ⲡⲥⲁⲧⲁⲛⲁⲥ ⲁⲩⲱ ⲛⲟⲃⲉ ⲛⲓⲙ ⲛⲁⲙⲧⲟⲛ ⲙⲙⲟⲟⲩ ⲁⲛ ϩⲣⲁⲓ ⲛϩⲏⲧⲉ ⲛⲑⲉ 
ⲛϩⲉⲛ ϩⲟϥ ⲙⲛ ϩⲉⲛ ⲑⲏⲣⲓⲟⲛ ϩⲛ ⲛⲉⲩⲃⲏⲃ. ⲏ ⲡⲛⲟⲩ<pb xml:id="ⲥ︦ⲕ︦ⲁ︦"/>ⲧⲉ ⲛⲁⲥⲁϩⲱϥ 
ⲁⲛ ⲉⲃⲟⲗ ⲙⲙⲟ. ⲛⲧⲉⲥⲱⲧⲙ ⲁⲛ ⲉⲡⲉⲡⲣⲟⲫⲏⲧⲏⲥ ϫⲉ ⲥⲉⲛⲁϯ ⲥⲃⲱ ⲛⲉ ⲑⲓⲗ︦ⲏ︦ⲙ︦ 
ϩⲛ ⲟⲩϩⲓⲥⲉ ⲙⲛ ⲟⲩⲙⲁⲥⲧⲓⲅⲝ ⲙⲏⲡⲟⲧⲉ ⲛⲧⲟ ⲧⲁⲯⲩⲭⲏ ⲟⲩⲉ ⲙⲙⲟ ⲛⲧⲁⲕⲁⲁⲧⲉ 
ⲛⲟⲩⲕⲁϩ ⲉⲙⲉⲩⲙⲟⲟϣⲉ ϩⲓϫⲱϥ ⲟⲩⲣⲱⲙⲉ ⲉⲩⲥⲱⲕ ⲙⲙⲟϥ ϩⲓⲧⲛ ϩⲁϩ ⲉϩⲛⲁϥ 
 
ⲁⲛ ⲉⲣ ⲟⲩϩⲱⲃ ⲁⲩⲱ ⲉⲟⲩⲛ ϩⲉⲛ ⲕⲟⲟⲩⲉ ⲃⲱⲱⲣⲉ ⲙⲙⲟϥ ⲛⲥⲱⲟⲩ ⲉϥⲛⲁϣϯ 
ⲟⲩⲃⲉ ⲟⲩⲏⲣ ⲛⲧⲟϥ. ⲛⲧⲉⲓϩⲉ ⲟⲛ ⲉϣϫⲉ ⲥⲉⲥⲱⲕ ⲙⲡⲁⲓ ϩⲓⲧⲛ ⲛⲉⲧⲉⲓⲣⲉ ⲏ ⲛⲉⲧⲁⲩ
ⲉⲓⲣⲉ ⲛϩⲉⲛ ϩⲃⲏⲩⲉ ⲉⲙⲉϣϣⲉ ϩⲣⲁⲓ ⲛϩⲏⲧⲛ ⲉⲣ ϩⲉⲛ ϩⲃⲏⲩⲉ ⲉⲩⲛⲁϣⲧ ⲁⲩⲱ 
ⲡⲛⲟⲩⲧⲉ ⲟⲛ ϩⲉⲧⲁⲍⲉ ⲙⲙⲟϥ ⲉⲧⲣⲉϥⲁⲁⲩ ⲁⲩⲱ ⲟⲩⲟⲉⲓ ⲛⲁϥ ⲉⲛⲉ ⲙⲡϥⲁⲁⲩ 
ⲁⲩⲱ ⲉϥϣⲁⲛⲧⲙⲁⲁⲩ ⲁϣ ⲧⲉ ⲑⲉ ⲉⲛⲧⲣⲉϥϭⲙϭⲟⲙ ⲛϭⲱ. ⲉⲧⲃⲉ ⲡⲁⲓ ⲙⲡⲣⲧⲁⲛ
ϩⲉⲧ ⲡϣⲁϫⲉ ⲉⲛⲧⲁϥϫⲟⲟϥ ϫⲉ ϯⲛⲁϩⲱ ⲉⲣⲟⲓ ⲉⲓⲟ ⲛϩⲡⲅⲉⲙⲱⲛ ⲉⲣϣⲁⲛ 
ⲡⲛⲟⲩⲧⲉ ⲕⲁⲁⲧ ⲉϥϣⲁⲛⲧⲙⲕⲁⲁϥ ϩⲱⲱϥ ⲙⲏ ⲧⲓⲙⲱⲣⲓⲁ ⲛⲓⲙ ⲉϣⲁⲣⲉ ⲡⲁⲓ 
ⲁⲁⲩ ⲛϩⲟⲓⲛⲉ ϩⲣⲁⲓ ⲛϩⲏⲧⲉ <pb xml:id="ⲥ︦ⲕ︦ⲃ︦"/> ⲥⲉⲛⲁⲣ ⲧⲡⲁϣⲉ ⲣⲱ ⲛⲛⲉⲧⲉ ϣⲁⲣⲉ ⲡⲛⲟⲩⲧⲉ 
ⲛⲧⲟⲩ ⲉϫⲱϥ ϩⲛ ϩⲉⲛ ⲙⲕⲁϩ ⲛϩⲏⲧ ϩⲓ ⲗⲩⲡⲏ ϩⲓ ⲛⲟϭⲛⲉϭ ϩⲓ ⲑⲗⲓⲯⲓⲥ 
ⲉⲙⲡⲁⲧⲉϥⲧⲟⲗⲙⲁ ⲉⲣ ⲗⲁⲁⲩ ⲛϩⲱⲃ ⲛⲧⲉⲓϩⲉ ⲉⲩϩⲉⲧⲁⲍⲉ ⲙⲙⲟϥ ⲉⲁⲁⲩ ⲉⲛ
ϩⲛⲁϥ ⲁⲛ ⲉⲧⲣⲉϥⲉⲁⲁⲩ ⲛϫⲛⲁϩ. ⲉϣϫⲉ ⲥⲉⲧⲓⲙⲱⲣⲉⲓ ⲇⲉ ⲙⲡⲁⲓ ⲁⲩⲱ ⲛⲧⲟϥ 
ϩⲱⲱϥ ϥⲧⲓⲙⲱⲣⲉⲓ ⲛϩⲉⲛ ⲕⲟⲟⲩⲉ ϩⲣⲁⲓ ⲛϩⲏⲧⲛ ⲁⲩⲱ ⲧⲛⲙⲟⲕϩ ⲛϩⲏⲧ ⲧⲏⲣⲛ 
ϩⲓ ⲟⲩⲥⲟⲡ ϩⲛ ⲟⲩⲛⲟϭⲛⲉϭ ⲉⲛⲁϣⲱϥ ⲉⲓⲉ ⲙⲁⲣⲛⲥⲁϩⲱⲛ ⲉⲃⲟⲗ ⲛⲛⲉϩⲃⲏⲩⲉ 
ⲛⲕⲣⲟϥ ⲉⲧⲙⲙⲁⲩ ⲙⲛ ⲡⲁⲣⲁⲃⲁⲥⲓⲥ ⲛⲓⲙ ϫⲉⲕⲁⲥ ⲉⲩⲉϩⲱ ⲉⲣⲟⲟⲩ ⲉⲩⲕⲟⲗⲁⲍⲉ 
 
ⲙⲡⲁⲓ ⲉⲃⲟⲗϩⲓⲧⲙ ⲡⲛⲟⲩⲧⲉ ϩⲛ ϩⲉⲛ ⲑⲗⲓⲯⲓⲥ ⲉⲩϩⲟⲟⲩ. ⲁⲩⲱ ⲉϣϫⲉ ⲧⲉϣⲛ ϩⲧⲏ 
ϩⲁⲣⲟ ⲏ ϩⲁ ⲛⲉⲓⲕⲟⲟⲩⲉ ϫⲉ ⲡⲁⲓ ⲉⲓⲣⲉ ⲛϩⲉⲛ ϩⲃⲏⲩⲉ ⲉⲩⲛⲁϣⲧ ϩⲣⲁⲓ ⲛϩⲏⲧⲉ 
ⲛϩⲁϩ ⲛⲥⲟⲡ ϣⲛ ϩⲧⲏ ϩⲁⲣⲟϥ ϩⲱⲱϥ ϫⲉ ⲁ ⲡⲛⲟⲩⲧⲉ ⲧⲁⲁϥ ⲉⲧⲟⲟⲧϥ ⲙⲡⲉⲛⲧⲁϥ
ϫⲟⲟⲥ ϫⲉ ⲁϥⲁϩⲉⲣⲁⲧϥ ϩⲛ ⲧⲟⲩⲙⲏⲧⲉ ⲏ ⲛⲥⲁ ⲟⲩⲥⲁ ⲙⲙⲟ ⲉⲧⲣⲉϥⲃⲟⲗϥ ⲉⲃⲟⲗ 
ⲛⲥⲁ ⲥⲁ ⲛⲓⲙ ⲁⲩⲱ ⲛϥⲟⲩⲱϣϥ ⲛⲛⲉϥⲕⲉⲉⲥ <pb xml:id="ⲥ︦ⲕ︦ⲅ︦"/> ⲉⲧⲣⲉϥⲉⲓⲣⲉ ⲏ ⲉϥϣⲁⲛⲧϥ
ⲉⲓⲣⲉ ⲛⲛⲉⲛⲧⲁⲛⲛⲁⲩ ⲉⲣⲟⲟⲩ ⲧⲏⲣⲟⲩ ϩⲛ ⲧⲟⲩⲙⲏⲧⲉ. ⲛⲧⲟ ⲙⲉⲛ ϩⲱⲥ ⲣⲱⲙⲉ 
ⲉⲣⲉϭⲱϣⲧ ⲉϫⲛ ⲡϫⲓⲥⲉ ⲏ ⲛϭⲓϫ ⲙⲛ ⲙⲙⲏⲣⲟⲥ ⲛⲛⲁⲓ ⲉⲣⲉⲛⲁⲩ ⲉϩⲉⲛ ⲥϣ ⲛϭⲉ
ⲣⲱⲃ ⲙⲛ ϩⲉⲛ ⲥϣ ⲛⲙⲟⲩⲥ ⲉϣⲁⲩⲧⲁⲗϭⲟ ϩⲛ ⲟⲩϭⲉⲡⲏ ⲡⲛⲟⲩⲧⲉ ϩⲱⲱϥ 
ⲡⲉⲧϭⲱϣⲧ ⲉⲡϩⲏⲧ ⲙⲡⲁⲓ ⲉϥⲛⲁⲩ ⲉⲣⲟϥ ⲉϥⲟ ⲛⲕⲗⲟⲟⲙⲉ ϩⲛ ⲛⲃⲁⲥⲁⲛⲟⲥ 
ⲙⲡⲉⲛⲧⲁϥⲧⲁⲁϥ ⲉⲧⲟⲟϥ ⲉⲧⲣⲉϥϩⲉⲧⲁⲍⲉ ⲙⲙⲟϥ ϩⲛ ⲟⲩⲗⲩⲡⲏ ⲙⲛ ⲟⲩⲑⲗⲓⲯⲓⲥ 
ⲙⲛ ϩⲉⲛ ⲕⲉϣⲱⲛⲉ ⲙⲛ ⲟⲩⲙⲕⲁϩ ⲛϩⲏⲧ ⲉⲙⲉϥⲥⲓ ⲉⲧⲣⲉϥϩⲱ ⲉⲣⲟϥ ⲉϥⲑⲗⲓⲃⲉ 
ⲙⲡⲉⲓⲣⲉϥⲣ ⲛⲟⲃⲉ. ⲟⲩⲣⲣⲟ ⲙⲛ ⲛⲉϥⲙⲁⲧⲟⲓ ⲙⲛ ϭⲟⲙ ⲙⲙⲟϥ ⲉⲧⲣⲉϥⲧⲣⲉ 
ⲡⲉⲧϣⲁϫⲉ ⲛⲙⲙⲉ ⲉⲉⲓⲣⲉ ⲛϩⲉⲛ ϩⲃⲏⲩⲉ ⲉⲩⲛⲁϣⲧ ϩⲣⲁⲓ ⲛϩⲏⲧⲉ ⲉⲙⲡⲉ ⲡⲛⲟⲩⲧⲉ 
ⲧⲱϣ ⲛⲁϥ ⲉⲧⲣⲉϥⲁⲁⲩ ⲧⲏⲣⲟⲩ. ⲉⲧⲃⲉ ⲡⲁⲓ ⲙⲛ ⲟⲩⲙⲏⲏϣⲉ ⲛⲁϣⲧⲣⲉϥⲁⲁⲩ. 
ⲉϥϣⲁⲛⲥⲱⲧⲙ ⲛⲥⲱ ⲡⲁⲣⲁ ⲡⲟⲩⲱϣ ⲙⲡⲛⲟⲩⲧⲉ ⲉⲧⲙⲁⲁⲩ ⲏ ⲉⲁⲁⲩ ⲡⲉϩⲗⲟϭ 
ⲛⲁⲕⲧⲟϥ ⲉⲩⲥⲓϣⲉ ⲁⲩⲱ ϯⲣⲏⲛⲏ ⲉⲩⲙⲛⲧ <pb xml:id="ⲥ︦ⲕ︦ⲇ︦"/> ϫⲁϫⲉ ⲁⲩⲱ ⲡⲟⲩⲱϣ 
 
ⲉⲩⲙⲟⲥⲧⲉ ⲁⲩⲱ ⲧⲙⲛⲧⲣⲙ ⲛϩⲏⲧ ⲉⲟⲩⲙⲛⲧⲁⲑⲏⲧ. ⲟⲩⲣⲱⲙⲉ ⲉϥⲟ ⲛⲉⲝⲟⲩⲥⲓⲁ 
ⲉϥϣⲁⲛϫⲟⲟⲥ ⲛⲥⲁϥ ⲉⲛⲧⲁϥⲟⲩⲉⲓⲛⲉ ϫⲉ ⲙⲡⲣⲣ ⲡⲉⲓϩⲱⲃ ⲛϥⲣ ϩⲛⲁϥ ⲉⲁⲁϥ 
ⲛⲣⲁⲥⲧⲉ ⲉⲧⲛⲏⲩ ⲛⲁϣ ⲛϩⲉ ⲉⲣⲉ ⲡⲉⲧϥⲕⲉⲗⲉⲩⲉ ⲛⲁϥ ⲛⲁⲟⲩⲁϩⲙⲉϥ ϫⲉ ⲉⲣⲉ 
ⲡⲁⲓ ϩⲱⲱϥ ⲉⲧϫⲱ ⲛⲉ ⲛⲛⲁⲓ ⲛⲁϣϭⲙϭⲟⲙ ⲉⲟⲩⲱϩⲙ ⲟⲩⲃⲉ ⲡⲉⲛⲧⲁⲩϯ ⲙⲙⲟ 
ⲉⲧⲟⲟⲧϥ, ⲙⲏ ⲧⲉⲛⲁϣϥⲓ ϩⲁ ⲡϭⲱⲛⲧ ⲛⲟⲩⲣⲱⲙⲉ ϫⲉ ⲉⲣⲉ ⲡⲁⲓ ⲛⲁϣϥⲓ ϩⲁ 
ⲡϭⲱⲛⲧ ⲙⲡⲉⲧⲙⲙⲁⲩ [............] ⲏ ⲣⲟⲟⲩ ⲟⲩⲣⲱⲙⲉ ⲟⲛ ⲉϥϣⲁⲛ
ⲥⲙⲛⲧⲥ ⲛⲙⲙⲉ ϩⲛ ⲟⲩⲇⲓⲁⲑⲏⲕⲏ ϫⲉ ⲡⲉⲓϩⲱⲃ ϯⲛⲁⲁⲁϥ ⲛⲉ ⲁⲛ ⲉⲡⲁⲓ ⲡⲉ 
ⲡⲟⲩⲟⲩϣ ⲙⲛⲛⲥⲱⲥ ⲛϥⲡⲱⲱⲛⲉ ϩⲙ ⲡⲉⲛⲧⲁϥⲥⲙⲛⲧϥ ⲉⲧⲙⲁⲁϥ ⲁⲩⲱ ⲛϥⲁⲁϥ 
ⲛⲧⲉⲛⲁϭⲱⲛⲧ ⲉⲣⲟϥ ⲁⲛ ⲉⲃⲟⲗϫⲉ ⲡⲟⲩⲟⲩⲱϣ ⲁⲛ ⲡⲉ. ⲉⲣϣⲁⲛ ⲡⲛⲟⲩⲧⲉ ϩⲱⲱϥ 
ϣⲟϫⲛⲉ ⲙⲡⲁⲓ ⲉⲉⲓⲣⲉ ⲛϩⲉⲛ ϩⲃⲏⲩⲉ ⲉⲩⲛⲁϣⲧ ϩⲣⲁⲓ ⲛϩⲏⲧⲉ <pb xml:id="ⲥ︦ⲕ︦ⲉ︦"/> ⲛⲕⲉⲥⲟⲡ 
ⲏ ϩⲉⲛ ⲕⲉⲥⲟⲡ ⲉⲣⲁⲣ ⲟⲩ ⲛⲁϥ. ⲡⲟⲩⲥⲟⲛ ⲡⲉ ⲏ ⲡⲟⲩϣⲏⲣⲉ ϣⲏⲙ. ⲡⲉⲧⲁⲑⲏⲧ 
ⲉⲣⲉⲛⲁϣϥⲓ ⲟⲩϭⲉⲣⲱⲃ ⲛⲉ ⲛⲧⲉⲉⲡⲓⲧⲓⲙⲁ ⲛⲁϥ. ⲙⲡⲉⲧⲡⲱⲱⲛⲉ ⲁⲛ ⲡⲉ ⲛⲛⲕⲁ 
ⲛⲓⲙ ⲛⲑⲉ ⲉⲧⲥⲏϩ ⲉⲣⲉⲛⲁϣⲁϩⲉⲣⲁⲧⲉ ⲛⲧⲉϯ ⲟⲩⲃⲉ ⲡⲉϥⲟⲩⲱϣ ⲏ ⲉⲣⲉⲛⲁⲟⲩⲱ 
ϩⲙ ⲟⲩⲃⲏϥ ⲏ ⲉⲣⲉⲛⲁⲟⲩⲱϣⲃ ⲛⲧⲉϫⲟⲟⲥ ⲛⲁϥ ϫⲉ ⲕⲣ ⲟⲩ. ⲡⲟⲙⲉ ⲡⲉⲧⲛⲁϯ 
ⲥⲃⲱ ⲙⲡⲕⲉⲣⲁⲙⲉⲩⲥ ϫⲉ ⲙⲡⲣⲉⲓⲣⲉ ⲛϩⲏⲧ ⲕⲁⲧⲁ ⲡⲉⲕⲟⲩⲱϣ ⲙⲛ ⲡⲉⲕⲧⲱϣ 
 
ϫⲉ ⲉⲣⲉⲕⲣⲓⲛⲉ ⲛⲧⲟ ⲙⲡⲛⲟⲩⲧⲉ ⲉⲧⲙⲧⲣⲉϥⲉⲓⲣⲉ ϩⲣⲁⲓ ⲛϩⲏⲧⲉ ⲕⲁⲧⲁ ⲛⲉⲧϥ
ⲟⲩⲁϣⲟⲩ ϩⲙ ⲡⲥⲏⲩ ⲏ ϩⲙ ⲡⲉϩⲟⲟⲩ ⲏ ⲡⲥⲟⲡ ⲉⲧⲉϩⲛⲁϥ. ⲡⲉⲧϣⲁϫⲉ ⲛⲙⲙⲉ 
ⲙⲟⲅⲓⲥ ⲛⲧⲉ ⲡⲛⲟⲩⲧⲉ ⲡⲟⲣϫϥ ⲉⲣⲟ ⲛⲑⲉ ⲉⲛⲧⲁ ⲛⲉⲧⲉⲓⲣⲉ ⲏ ⲛⲉⲧⲛⲁⲉⲓⲣⲉ ⲛⲛⲓ
ϩⲃⲏⲩⲉ ⲛⲕⲣⲟϥ ϩⲙ ϩⲙ ⲡⲁⲣⲁⲃⲁⲥⲓⲥ ⲛⲓⲙ ϩⲣⲁⲓ ⲛϩⲏⲧⲉ ⲡⲉⲣϫ ⲡⲉϥϩⲏⲧ 
ⲉⲣⲟⲟⲩ ⲏ ϫⲉ ⲁϥⲡⲱⲣϫ ⲙⲡⲉϥϩⲏⲧ ⲉⲣⲟⲟⲩ. ⲙⲁⲣⲉ ⲡⲛⲟⲩⲧⲉ ϣⲱⲡⲉ ⲛⲙⲙⲁⲩ 
ⲉϣϫⲉ ⲡⲕⲟⲓ<pb xml:id="ⲥ︦ⲕ︦︦ϝ︦"/> ⲛⲱⲛⲟⲥ ⲡⲉ ⲛⲛⲣⲉϥϫⲓⲟⲩⲉ ⲏ ⲛⲛⲣⲉϥⲣ ϩⲱⲃ ⲛⲓⲙ ⲛⲕⲣⲟϥ 
ϩⲣⲁⲓ ⲛϩⲏⲧⲉ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲙⲡⲟⲩⲥⲁϩⲱⲟⲩ ⲉⲃⲟⲗ ⲛⲛⲉⲩⲛⲟⲃⲉ 
ϣⲁϩⲟⲩⲛ ⲉⲧⲉⲛⲟⲩ. ⲛⲓⲙ ⲡⲉⲧⲛⲁϣⲡⲱⲣϫ ⲙⲡⲙⲟⲟⲩ ⲉⲃⲟⲗϩⲙ ⲡⲏⲣⲡ ⲉⲩ
ϣⲁⲛⲧⲁϩϥ ⲛⲙⲙⲁⲩ ⲉⲓⲙⲏⲧⲓ ⲡⲛⲟⲩⲧⲉ ⲙⲁⲩⲁⲁϥ ⲏ ⲛⲓⲙ ⲡⲉⲧⲛⲁϣⲡⲱⲣϫ 
ⲛⲟⲩⲏⲣⲡ ⲉⲃⲟⲗ ⲛⲟⲩⲏⲣⲡ ⲏ ⲟⲩⲉⲃⲓⲱ ⲉⲃⲟⲗ ⲛⲟⲩⲉⲃⲓⲱ ϩⲙ ⲡⲧⲣⲉⲩⲧⲁϩⲟⲩ ⲙⲛ 
ⲛⲉⲩⲉⲣⲏⲩ. ⲛⲧⲉⲓϩⲉ ⲟⲛ ⲛⲉⲧⲟ ⲛⲟⲩϩⲏⲧ ⲛⲟⲩⲱⲧ ⲉⲧϩⲁⲣⲉϩ ⲉⲛϣⲁϫⲉ ⲙⲡⲛⲟⲩⲧⲉ 
ⲙⲛ ⲛⲛⲟⲙⲟⲥ ⲛⲛⲉⲩⲉⲓⲟⲧⲉ ϩⲣⲁⲓ ⲛϩⲏⲧⲉ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲙⲛ ⲛⲉⲧⲛⲁ
ϣⲡⲱⲣϫ ⲡⲉⲩϩⲏⲧ ⲏ ⲡⲉⲩⲟⲩⲱϣ ⲉⲃⲟⲗ ⲙⲡⲟⲩⲁ ⲡⲟⲩⲁ ⲙⲙⲟⲟⲩ ⲧⲏⲣⲟⲩ ϩⲙ 
ⲡⲧⲣⲉ ⲡⲛⲟⲩⲧⲉ ⲧⲱϩ ⲙⲡⲉⲩⲟⲩⲱϣ ⲙⲛ ⲛⲉⲩⲉⲣⲏⲟⲩ ϩⲓ ⲟⲩⲥⲟⲡ. ⲉϣϫⲉ ⲧⲉⲙⲟⲕϩ 
ⲁⲛ ⲛϩⲏⲧ ⲉⲣⲉⲥⲱⲧⲙ ⲉⲛⲓϣⲁϫⲉ ⲏ ⲉϣϫⲉ ⲛⲧⲉϭⲛ ⲁⲣⲓⲕⲉ ⲉⲣⲟ ⲁⲛ ⲉⲓⲉ ⲡⲇⲓ
ⲕⲁⲓⲟⲥ ⲏ ⲡⲡⲓⲥⲧⲟⲥ ⲛⲛⲁϩⲣⲉ ⲡⲉ ⲛⲣⲉϥϫⲓⲟⲩⲉ ⲏ ⲛⲣⲉϥ<pb xml:id="ⲥ︦ⲕ︦ⲍ︦"/> ⲣ ϩⲱⲃ ⲛⲓⲙ
 
ⲛⲕⲣⲟϥ ϩⲙ ⲡⲁⲣⲁⲃⲁⲥⲓⲥ ⲛⲓⲙ ⲁⲩⲱ ⲡⲣⲉϥⲣ ⲛⲟⲃⲉ ⲏ ⲡⲁⲡⲓⲥⲧⲟⲥ ⲛⲛⲁϩⲣⲉ ⲡⲉ 
ⲡⲉⲧϩⲁⲣⲉϩ ⲉⲛⲉⲛⲧⲟⲗⲏ ⲡⲛⲟⲩⲧⲉ ⲉⲧⲙⲟⲟϣⲉ ϩⲛ ⲧⲃⲃⲟ ⲛⲓⲙ ⲙⲛ ⲙⲉ ⲛⲓⲙ. 
ⲛⲧⲱⲧⲛ ⲉⲧⲥⲟⲟⲩⲛ ⲛⲉⲥⲛⲏⲩ ϫⲉ ⲛⲓϩⲃⲏⲩⲉ ⲛⲧⲉⲓϩⲉ ⲣ ϣⲁⲩ ⲛⲏⲧⲛ ⲛⲥϫⲓ ⲉⲣⲟⲓ 
ⲁⲛ ⲕⲁⲛ ⲉⲥϫⲓ ⲉⲣⲟⲓ ⲉⲓⲛⲁⲣ ⲟⲩ ⲏ ⲟⲩ ⲡⲉⲧϯⲛⲁⲁⲁϥ ⲙⲡⲃⲗ ⲛⲛⲁⲓ ⲛϯⲛⲁⲩ ⲁⲛ 
ⲉⲕⲉⲗⲁⲁⲩ ⲛⲥⲁ ⲧⲣⲁϯ ⲥⲃⲱ ⲕⲁⲧⲁ ⲡⲉϯⲙⲉⲉⲩⲉ ⲉⲣⲟϥ ⲉⲃⲟⲗϩⲛ ⲛⲉⲅⲣⲁⲫⲏ 
ⲙⲏⲡⲟⲧⲉ ⲛⲧⲁϣⲱⲱϭⲉ ⲏ ⲧⲁⲃⲗⲁⲡⲧⲉⲓ ⲙⲡⲁⲓ ⲉⲧϩⲛ ⲧⲙⲏⲧⲉ ⲙⲡⲉⲓϣⲟⲙⲧ ⲏ 
ⲡⲉⲓⲥⲁϣϥ ⲙⲛ ⲛⲉⲧϭⲱϣⲧ ⲧⲏⲣⲟⲩ ⲙⲡⲟⲩⲉ ⲛⲧⲁⲗⲩⲡⲉⲓ ⲙⲙⲟⲓ ⲙⲁⲩⲁⲁⲧ ϩⲙ 
ⲡⲧⲣⲉ ⲡⲙⲁⲁϫⲉ ⲥⲱⲧⲙ ⲛⲧⲉ ⲡⲃⲁⲗ ϯ ⲣⲙⲉⲓⲏ ⲛϩⲟⲩⲟ ⲇⲉ ⲉⲣϣⲁⲛ ⲡⲃⲁⲗ 
ⲛⲁⲩ ⲥⲥⲟⲧⲡ ⲉϫⲟⲟⲥ ϫⲉ ⲛⲁⲛⲟⲩ ⲧⲣⲉ ⲡⲣⲱⲙⲉ ⲙⲟⲩ ⲛϩⲟⲩⲟ ⲉⲱⲛϩ ⲉϥⲣ ⲛⲟⲃⲉ 
ⲙⲡⲙⲧⲟ ⲉⲃⲟⲗ ⲛⲛⲉⲧⲛⲁⲥⲟⲛϩϥ. ⲙⲛⲛⲥⲱⲥ ⲏ ⲙⲛⲛⲥⲁ ⲛⲉϩⲟⲟⲩ ⲛⲧⲁϥⲙⲛ 
ⲧⲃⲗⲗⲉ <pb xml:id="ⲥ︦ⲕ︦ⲏ︦"/> ⲟⲩⲡⲏⲅⲏ ⲛⲥⲓϣⲉ ⲏ ⲛⲙⲕⲁϩ ⲛϩⲏⲧ ⲧⲉⲧⲛⲁϣⲟⲩⲟ ⲉϩⲣⲁⲓ ϩⲛ 
ⲧⲯⲩⲭⲏ ⲙⲡⲣⲱⲙⲉ ⲉⲧⲉⲣⲉ ⲛⲁⲓ ⲛⲁⲧⲟⲣⲡϥ ϩⲛ ⲟⲩⲥϣⲛⲉ ⲛⲧⲉⲩϣⲏ ⲉⲣⲉ ⲛⲉϥ
 
ϭⲓϫ ⲧⲟⲗⲙ ⲛⲥⲛⲟϥ ⲉⲣⲉ ⲛⲉϥⲧⲏⲏⲃⲉ ϩⲛ ϩⲉⲛ ⲛⲟⲃⲉ ⲛⲑⲉ ⲉⲧⲥⲏϩ. ⲛⲓⲙ ⲡⲉ 
ⲡⲙⲛⲧⲣⲉ ⲛⲛⲓϣⲁϫⲉ ⲏ ⲡⲉⲓϩⲱⲃ ⲛⲥⲁ ⲡⲛⲟⲩⲧⲉ ⲙⲛ ⲡⲉⲧⲛⲁⲩ ⲏ ⲡⲉⲧⲥⲟⲩⲛ. ⲉⲧⲉ 
ⲡⲁⲓ ⲡⲉ ϫⲉ ⲁⲩϫⲓ ⲡⲟⲩⲱ ⲛⲟⲩⲣⲱⲙⲉ ϫⲉ ⲁ ⲧⲉⲕⲙⲁⲁⲩ ⲡⲱϣⲥ ⲛϩⲏⲧ ⲁⲩⲱ 
ⲕⲉϩⲗⲟⲥⲧⲛ ⲏ ⲕⲉϩⲃⲥ ⲁϥϩⲱⲃⲥ ⲉⲃⲟⲗ ⲉϫⲛ ⲛⲉⲥⲃⲁⲗ ⲁⲩⲱ ⲛⲉⲧⲛⲁⲩ ⲉⲣⲟⲥ ⲛⲉⲩ
ⲥⲟⲟⲩⲛ ⲁⲛ ⲡⲉ ϫⲉ ⲁ ⲡⲉⲥⲟⲩⲟⲉⲓⲛ ϩⲧⲟⲙⲧⲙ ⲏ ⲁϥⲧⲱϩ ⲉⲃⲟⲗϫⲉ ⲛⲉⲥⲃⲁⲗ ⲙⲉⲛ 
ⲟⲩⲏⲛ ⲛⲥⲛⲁⲩ ⲇⲉ ⲉⲃⲟⲗ ⲁⲛ. ⲁⲩⲱ ⲡⲣⲱⲙⲉ ⲁϥⲧⲱⲟⲩⲛ ϩⲙ ⲡⲙⲁ ⲛⲧⲁⲩϫⲟⲟⲥ 
ⲛⲁϥ ⲙⲙⲁⲩ ⲁϥⲉⲓ ⲉϩⲣⲁⲓ ⲉϫⲛ ⲧⲙⲁⲁⲩ ⲉⲛⲧⲁⲥϫⲡⲟϥ ϩⲙ ⲡⲙⲁ ⲉⲧⲉⲥⲛϩⲏⲧϥ 
ⲁϥⲛⲁⲩ ⲉⲣⲟⲥ ⲉⲥϣⲟⲟⲡ ϩⲙ ⲡⲉⲓϩⲱⲃ ⲥⲛⲁⲩ ⲡⲗⲓⲃⲉ ⲙⲛ ⲧⲙⲛⲧⲃⲗⲗⲉ ⲁϥ
ϩⲙⲟⲟⲥ ⲉϩⲣⲁⲓ ⲁϥⲣⲓⲙⲉ ⲙⲡⲉⲥⲙⲧⲟ ⲉⲃⲟⲗ ⲛⲧⲟⲥ ⲇⲉ ⲛⲉⲥⲥⲱⲃⲉ <pb xml:id="ⲥ︦ⲕ︦ⲑ︦"/> ⲏ ⲉⲥ
ⲣⲁϣⲉ ⲉⲥⲣⲟⲟⲩⲧ ⲙⲙⲁⲧⲉ ⲛⲥϣⲓⲡⲉ ⲁⲛ ⲟⲩⲧⲉ ⲥⲗⲩⲡⲉⲓ ⲁⲛ ⲉⲃⲟⲗϫⲉ ⲉⲣⲉ 
ⲡⲉⲥϩⲏⲧ ⲡⲟϣⲥ ⲏ ⲁⲥⲡⲱϣⲥ ⲛϩⲏⲧ. ⲁⲩⲱ ⲛⲧⲉⲣⲉ ⲡⲉⲧⲙⲙⲁⲩ ⲥⲓ ⲛⲛⲉϥⲣ
ⲙⲉⲓⲟⲟⲩⲉ ⲁϥⲁⲙⲁϩⲧⲉ ⲛⲧⲉⲥϭⲓϫ ⲥⲛⲧⲉ ⲁϥϩⲟⲛⲥ ⲉⲣⲟϥ ⲉⲥϫⲟⲡϫⲡ ⲛⲛⲉⲥⲟⲩ
ⲉⲣⲏⲧⲉ ϩⲓ ⲧⲉϩⲓⲏ ⲉⲥⲟⲩⲏϩ ⲛⲥⲱϥ ϩⲓ ⲡⲁϩⲟⲩ ⲙⲙⲟϥ ⲉⲥⲟⲩⲟⲗⲥ ⲉϫⲛ ⲛⲉϥⲛⲁϩⲃ 
ⲉϥⲙⲟⲟϣⲉ ⲛⲙⲙⲁⲥ ⲉⲡⲙⲁ ⲉⲧϥⲙⲉⲉⲩⲉ ⲉⲣⲟϥ ϫⲉ ϥⲛⲁⲣ ⲡⲁϩⲣⲉ ⲉⲣⲟⲥ ⲛϩⲏⲧⲥ . 
 
ⲁⲩⲱ ϩⲟⲥⲟⲛ ⲉϥⲙⲟⲟϣⲉ ⲙⲛ ⲧⲙⲁⲁⲩ ⲉⲓⲥ ⲟⲩⲣⲱⲙⲉ ⲁϥⲉⲓ ⲉⲣⲉ ⲡⲥⲟⲛ ⲙⲡⲉⲧⲥⲱⲕ 
ϩⲏⲧⲥ ⲛⲧⲉϥⲙⲁⲁⲩ ⲏ ⲉⲧϥⲓ ϩⲁⲣⲟⲥ ⲟ ⲟⲛ ⲛⲃⲗⲗⲉ ⲁϥⲧⲁⲁϥ ⲉϩⲣⲁⲓ ⲉⲛⲉϥϭⲓϫ 
ⲁϥⲃⲱⲕ ⲁϥϩⲟⲡϥ ⲉⲣⲟϥ. ⲁⲩⲱ ⲛⲧⲉⲣⲉϥⲛⲁⲩ ⲛϭⲓ ⲡⲣⲱⲙⲉ ϫⲉ ⲁϥϩⲟⲡϥ ⲏ 
ⲁϥⲃⲱⲕ ⲁⲩⲱ ϫⲉ ⲙⲛ ⲡⲉⲧϩⲏⲛ ⲉⲣⲟϥ ϩⲙ ⲡⲉⲓⲥⲛⲁⲩ ⲡⲉⲛⲧⲁϥϫⲟⲟⲥ ⲉⲧⲃⲉ 
ⲧⲙⲁⲁⲩ ϫⲉ ⲁⲥⲗⲓⲃⲉ ⲙⲛ ⲡⲉⲛⲧⲁϥϯ ⲙⲡⲥⲟⲛ ⲙⲡⲁⲓ ⲉⲧⲟⲟⲧϥ <pb xml:id="ⲥ︦ⲗ︦"/> ⲉⲛⲧⲁϥⲣ 
ⲃⲗⲗⲉ ⲁϥⲙⲟⲟϣⲉ ⲉϥⲁϣ ⲁϩⲟⲙ ϩⲛ ⲧⲉϩⲓⲏ ⲉⲛⲧⲁϥⲁⲣⲭⲓ ⲛϩⲏⲧⲥ ⲉⲣⲉ 
ⲧⲙⲁⲁⲩ ⲉⲛⲧⲁⲥϫⲡⲟⲩ ϩⲏⲛ ⲉⲣⲟϥ ⲉⲥⲥⲱⲕ ⲙⲙⲟϥ ⲛⲥⲁ ⲛⲁϩⲟⲩ ⲁⲩⲱ ⲡⲥⲟⲛ 
ⲉϥϭⲓ ⲙⲙⲟϥ ⲛϭⲟⲛⲥ ϩⲓ ⲑⲏ ⲁⲩⲱ ⲛⲧⲉⲓϩⲉ ⲁϥⲣ ⲃⲟⲗ ϩⲛ ⲧⲟⲩⲉⲓ ⲛⲛⲉϥϭⲓϫ ϫⲉ 
ⲉⲣⲉ ⲧⲉϥⲕⲉⲟⲩⲉⲓ ⲁⲙⲁϩⲧⲉ ⲛⲧⲙⲁⲁⲩ ⲁⲩⲱ ⲁϥⲡⲱⲧ ⲛⲧⲟⲟⲧϥ ⲁϥⲟⲩⲉ ⲙⲙⲟϥ 
ⲉϥⲡⲏⲧ ⲙⲛ ⲧⲉϥⲯⲩⲭⲏ ⲉϥϫⲟⲡϫⲡ ⲉϩⲟⲩⲛ ϩⲛ ϩⲉⲛ ⲙⲁ ⲛⲕⲁⲕⲉ ⲁϥⲥⲱⲣⲙ 
ⲛⲧⲟⲟⲧϥ ϫⲉ ⲙⲡϥⲉϣⲡⲱⲧ ⲛⲥⲱϥ ⲉⲧⲁϩⲟϥ ϫⲉ ⲧⲙⲁⲁⲩ ⲁⲙⲁϩⲧⲉ ⲙⲙⲟϥ 
ⲛⲁⲥ ⲉⲡⲁϩⲟⲩ ⲉⲙⲡϥⲥⲱⲧⲙ ⲇⲉ ⲟⲛ ⲉϥⲙⲟⲩⲧⲉ ⲉⲣⲟϥ ⲛⲁϥ ϫⲉ ⲕⲧⲟⲕ ⲉⲣⲟⲓ 
ⲁⲩⲱ ⲙⲡϥⲕⲟⲧϥ. ⲁⲩⲱ ⲡⲣⲱⲙⲉ ⲁϥⲙⲟⲟϣⲉ ⲙⲛ ⲧⲙⲁⲁⲩ ϣⲁⲛⲧϥⲉⲓ ⲉⲡⲙⲁ 
ⲉⲧⲟⲩⲛⲁⲣ ⲡⲁϩⲣⲉ ⲉⲣⲟⲥ ⲛϩⲏⲧϥ ⲁϥⲕⲁⲁⲥ ϩⲙ ⲡⲙⲁ ⲉⲧⲙⲙⲁⲩ ⲁϥⲕⲧⲟϥ 
 
ⲉϥⲟⲩⲟⲗⲥ ⲛϩⲏⲧ ⲉϥⲕⲱⲧⲉ ⲛⲥⲁ ⲡⲥⲟⲛ ⲁⲩⲱ ⲛⲧⲉⲣⲉϥⲱⲥⲕ ⲉϥϯ ⲟⲩⲟⲉⲓ ϩⲛ <pb xml:id="ⲥ︦ⲗ︦ⲁ︦"/> 
ⲧⲉϥϭⲟⲙ ⲧⲏⲣⲥ ⲉϥⲙⲟⲩϣⲧ ϩⲛ ⲙⲙⲁ ⲛⲕⲁⲕⲉ ⲉⲙⲡϥϩⲉ ⲉⲣⲟϥ ⲁϥⲉⲅⲕⲁⲕⲉⲓ 
ϩⲱⲥⲧⲉ ⲉⲧⲣⲉϥⲕⲁ ⲧⲟⲟⲧϥ ⲉⲃⲟⲗ. ⲛⲁⲛⲟⲩⲥ ⲉϩⲱ ⲛⲧⲉⲓϩⲉ ⲏ ϣⲁ ⲡⲉⲓⲙⲁ ⲉⲣⲉ 
ⲡⲉϥⲥⲛⲟϥ ⲧⲗⲧⲗ ⲛϩⲟⲩⲟ ⲉⲧⲣⲉϥⲥⲱⲕ ⲛⲑⲉ ⲛⲟⲩⲙⲟⲟⲩ. ⲉⲣⲉ ⲡⲉⲕⲣⲓⲧⲏⲥ ⲛⲧⲁ
ⲇⲓⲕⲓⲁ ⲣ ⲟⲩ ⲛⲧⲟϥ ⲡⲁⲣⲁⲣⲟⲛ ⲁⲛⲟⲕ ⲁⲩⲱ ⲛⲧⲟ. ⲙⲏ ⲛϥⲥⲏϩ ⲁⲛ ⲉⲧⲃⲏⲏⲧϥ ϫⲉ 
ⲛϥⲣ ϩⲟⲧⲉ ⲁⲛ ϩⲏⲧϥ ⲙⲡⲛⲟⲩⲧⲉ ⲟⲩⲧⲉ ⲛϥϣⲓⲡⲉ ⲁⲛ ϩⲏⲧϥ ⲛⲣⲱⲙⲉ ⲁⲩⲱ 
ⲁϥⲣ ⲡϩⲁⲡ ⲛⲟⲩⲭⲏⲣⲁ ⲉⲧⲃⲉ ⲟⲩⲛⲁ ⲁⲛ ⲁⲗⲗⲁ ϫⲉ ⲛⲛⲉⲥϯ ϩⲓⲥⲉ ⲛⲁϥ. ⲥⲉ
ⲙⲟⲩⲧⲉ ⲉⲣⲟⲛ ϩⲱⲱⲛ ϫⲉ ⲇⲓⲕⲁⲓⲟⲥ ⲁⲩⲱ ⲣⲉϥⲣ ϩⲟⲧⲉ ϩⲏⲧϥ ⲙⲡⲛⲟⲩⲧⲉ ⲙⲡⲛ
ϣⲛ ϩⲧⲏⲛ ϩⲁⲣⲟⲛ ⲙⲁⲩⲁⲁⲛ ⲉⲣ ⲧⲙⲉ ⲉⲛϫⲓ ⲙⲙⲟⲛ ⲛϭⲟⲛⲥ ⲙⲙⲓⲛ ⲙⲙⲟⲛ 
ϩⲙ ⲡϭⲟⲗ ⲙⲛ ⲛⲕⲉϩⲃⲏⲩⲉ ⲧⲏⲣⲟⲩ ⲙⲡⲕⲁⲕⲉ ⲙⲡⲛⲁⲁⲥ ⲉⲧⲃⲉ ⲡⲛⲟⲩⲧⲉ ⲟⲩⲧⲉ 
ⲉⲧⲃⲉ ⲣⲱⲙⲉ ⲟⲩⲧⲉ ⲉⲧⲃⲉ ⲡⲉⲛⲙⲧⲟⲛ. ϯⲟⲩⲱϣ ⲁⲩⲱ ϯⲧⲱⲃⲥ ⲙⲙⲟ ⲉⲕⲣⲓⲛⲉ ⲁⲩⲱ 
ⲉⲇⲓⲁⲕⲣⲓⲛⲉ ϩⲛ ⲧⲙⲏⲧⲉ ⲙⲡⲉⲓϩⲱⲃ ϫⲉ ⲉⲛⲉ <pb xml:id="ⲥ︦ⲗ︦ⲃ︦"/> ⲛⲣⲱⲙⲉ ⲉⲧⲙⲟⲧⲛ ϩⲙ 
ⲡⲉⲩⲥⲱⲙⲁ ⲏ ϩⲙ ⲡⲉⲩϩⲏⲧ ⲛⲉⲧⲉϣⲁⲩⲟⲩⲱⲙ ⲛϩⲟⲩⲟ ⲁⲩⲱ ⲉⲣϣⲁⲛⲛⲟⲓ ϫⲉ 
 
ⲛⲉⲧⲟⲩⲟϫ ⲉϣⲱⲛⲉ ⲛⲉⲧⲉϣⲁⲩⲟⲩⲱⲙ ⲛϩⲟⲩⲟ ⲉⲓⲙⲏⲧⲉⲓ ⲛⲉⲛⲧⲁⲩⲣ ϫⲟⲉⲓⲥ ⲉⲑⲏ 
ϩⲛ ⲧⲉⲅⲕⲣⲁⲧⲓⲁ ⲉⲧⲃⲉ ⲡⲛⲟⲩⲧⲉ ⲉⲓⲙⲉ ⲟⲛ ϫⲉ ⲉⲧⲃⲉ ⲟⲩ ϭⲉ ⲛⲉⲧϫⲱ ⲙⲙⲟⲥ 
ϩⲣⲁⲓ ⲛϩⲏⲧⲉ ϫⲉ ⲉⲛϣⲱⲛⲉ ⲥⲉⲟⲩⲱⲙ ϩⲙ ⲡⲉⲓⲙⲁ ⲥⲉⲟⲩⲱⲙ ϩⲙ ⲡⲉⲓⲕⲉⲙⲁ 
ⲥⲉⲟⲩⲱⲙ ⲙⲡⲁⲓ ⲥⲉⲟⲩⲱⲙ ⲛⲛⲓⲕⲟⲟⲩⲉ ⲥⲉϫⲓⲟⲩⲉ ⲏ ⲥⲉϯ ⲛⲁⲩ ⲛϫⲓⲟⲩⲉ ϩⲛ 
ⲟⲩⲕⲣⲟϥ ⲙⲡⲉⲩⲟⲩⲟⲉⲓϣ ⲧⲏⲣϥ ⲁⲩⲱ ⲛⲥⲉⲥⲓ ⲁⲛ. ⲛⲁϣ ⲛϩⲉ ⲉⲩⲛⲁⲥⲓ ⲉⲩⲧⲱⲣⲡ 
ⲉⲩϫⲓⲟⲩⲉ ⲉⲩϫⲓ ϩⲛ ⲟⲩϩⲱⲡ ⲉⲩⲥⲱⲟⲩϩ ⲉϩⲟⲩⲛ ⲉⲧⲟⲟⲧⲥ ⲛⲧⲙⲛⲧⲁⲧⲥⲓ ⲉⲧϫⲉⲣⲟ 
ⲛⲑⲉ ⲛⲟⲩⲕⲱϩⲧ ϩⲛ ⲑⲏ ⲙⲡⲁⲧⲁⲁⲙⲁϩⲧⲉ. ⲙⲏ ⲡⲉⲧⲟⲩⲱϣ ⲁⲛ ⲉⲧⲣⲉ ⲟⲩ 
ⲕⲱϩⲧ ⲉϥϫⲉⲣⲟ ϩⲣⲟⲕ ⲉϥϯⲥⲟ ⲉⲧⲙⲛⲟⲩϫⲉ ⲉϩⲣⲁⲓ ⲉⲣⲟϥ ⲛⲟⲩϩⲩⲗⲏ ⲉⲛⲁ
ϣⲱⲥ. ⲉⲛϣⲗⲏⲗ ⲙⲉⲛ ⲁⲛ ⲉⲡⲁⲓ <pb xml:id="ⲥ︦ⲗ︦ⲅ︦"/> ⲁⲗⲗⲁ ⲛⲁⲛⲟⲩⲥ ⲡⲉ ⲉⲧⲣⲉ ⲡⲛⲟⲩⲧⲉ 
ⲉⲓⲛⲉ ⲛⲟⲩϣⲱⲛⲉ ⲉϫⲛ ⲧⲉⲓⲙⲓⲛⲉ ⲛⲣⲱⲙⲉ ⲛⲥⲉⲧⲙⲉϣϭⲙϭⲟⲙ ⲣⲱ ⲉⲟⲩⲱⲙ 
ⲛⲛⲉⲧϣⲟⲟⲡ ⲛⲁⲩ ⲛⲧⲉ ⲧⲉⲩⲯⲩⲭⲏ ⲟⲩϫⲁⲓ ⲛϩⲟⲩⲟ ⲉⲧⲣⲉϥⲧⲁⲁⲩ ⲉϩⲣⲁⲓ 
ⲉⲧⲟⲟⲧⲥ ⲛⲧⲙⲛⲧⲁⲧⲥⲓ ⲙⲛ ⲡⲗⲓⲃⲉ ⲛϩⲏ ϣⲁⲛⲧϥⲁⲁⲩ ⲛϣⲙⲙⲟ ⲉⲧⲙⲉ ⲁⲩⲱ 
 
ⲛⲥⲉⲣ ⲧⲙⲉ ⲛϣⲙⲙⲟ ⲉⲣⲟⲟⲩ. ⲛⲧⲉⲛⲁⲩ ⲁⲛ ϫⲉ ⲟⲩ ⲡⲉ ⲛⲧⲁϥϣⲱⲡⲉ ⲙⲡⲉⲧ
ϣⲁϫⲉ ⲛⲙⲙⲉ ϫⲉ ⲉⲧⲃⲉ ⲛⲉϥⲛⲟⲃⲉ ⲁ ⲡⲛⲟⲩⲧⲉ ⲧⲣⲉϥⲕⲁ ⲃⲟⲗ ⲙⲡⲉϣⲁϥⲟⲩⲟⲙϥ 
ϩⲙ ⲡⲧⲣⲉ ⲡⲛⲟⲩⲧⲉ ⲛⲧϥ ⲉϩⲣⲁⲓ ⲉⲡⲓϣⲱⲛⲉ ⲉⲛⲧⲉⲓϩⲉ ⲉⲑⲏⲡ ⲉⲣⲟ ⲁⲛ. ⲛⲓⲙ ⲡⲉ 
ⲡⲁⲧⲥⲓ ⲏ ⲛⲁⲧⲥⲓ ⲛⲥⲁ ⲛⲉⲧϫⲓⲟⲩⲉ ⲏ ⲛⲉⲧϫⲓ ϩⲛ ⲟⲩⲕⲣⲟϥ ⲉⲛⲉⲧϣⲟⲟⲡ ⲛⲁⲩ 
ⲣⲱϣⲉ ⲉⲣⲟⲟⲩ ⲁⲛ. ⲡⲉⲧⲛⲁϫⲟⲟⲥ ϫⲉ ϩⲉⲛ ⲁⲧⲥⲓ ⲛⲉ ⲛⲉⲧⲟⲩⲱⲙ ⲛⲛⲉⲧϣⲟⲟⲡ 
ⲛⲁⲩ ⲏ ⲛⲉⲧⲟⲩϯ ⲙⲙⲟⲟⲩ ⲛⲁⲩ ϩⲛ ⲟⲩⲙⲉ ⲉⲩⲣ ⲛⲟⲃⲉ ⲉⲧⲉⲩⲯⲩⲭⲏ ⲙⲟⲛⲟⲛ 
ⲉⲩϣⲗⲏⲗ ⲛⲟⲩⲟⲉⲓϣ ⲛⲓⲙ <pb xml:id="ⲥ︦ⲗ︦ⲇ︦"/> ⲉⲧⲙⲧⲣⲉⲩϩⲉⲓ ϩⲱⲟⲩ ⲉϩⲣⲁⲓ ⲉⲩⲙⲛⲧⲁⲧ
ⲙⲁϩⲧⲉ ϫⲉ ⲛⲛⲉ ⲡⲛⲟⲃⲉ ⲱⲛϩ ⲛⲧⲉ ⲡⲣⲱⲙⲉ ⲙⲟⲩ ⲉⲧⲃⲉ ⲟⲩϩⲣⲉ. ⲙⲏ 
ⲛⲧⲱⲧⲛ ⲧⲉⲛⲟⲩ ⲛⲉⲧⲙⲉ ⲛⲛⲉⲧϩⲓⲧⲟⲩⲱⲧⲛ ⲏ ⲛⲉⲧⲛⲕⲁⲧⲁⲥⲁⲣⲝ ϫⲉ ⲉⲧⲉⲧⲛϯ 
ⲛⲁⲩ ⲛϫⲓⲟⲩⲉ ⲉⲧⲣⲉⲩⲟⲩⲱⲙ ⲱ ⲛⲣⲱⲙⲉ ⲉⲧⲉ ⲙⲡⲟⲩⲥⲟⲩⲛ ⲡⲟⲩⲱϣ ⲛⲛⲉⲧⲙⲉ 
ⲙⲙⲟⲟⲩ ϫⲉⲛ ⲙⲙⲟⲛ ⲡⲁⲓ ⲏ ⲛⲁⲓ ⲉⲧⲙⲉ ⲙⲙⲟⲟⲩ ϫⲉ ⲥⲉⲟⲩⲱϣ ⲉⲣ ⲧⲙⲉ 
ⲛⲧⲱⲧⲛ ⲛⲁⲙⲉ ⲛⲉ ⲛⲉⲧⲙⲟⲥⲧⲉ ⲛⲛⲉⲧϩⲓⲧⲟⲩⲱⲧⲡ ⲏ ⲛⲉⲧⲛⲕⲁⲧⲁⲥⲁⲣⲝ ϫⲉ 
ⲉⲧⲉⲧⲛⲡⲗⲁⲛⲁ ⲙⲙⲟⲟⲩ ϩⲙ ⲡⲃⲟⲗ. ⲉⲧⲉⲧⲛϯ ⲉⲛⲧⲟⲗⲏ ⲉⲧⲟⲟⲧⲟⲩ ϫⲉ ϩⲁⲣⲉϩ 
ⲙⲡⲣⲧⲣⲉⲩⲧⲁϩⲱⲧⲛ ⲟⲩⲧⲉ ⲙⲡⲣⲧⲣⲉ ⲗⲁⲁⲩ ⲉⲓⲙⲉ ϫⲉ ⲁⲛϯ ϩⲛⲁⲁⲩ ⲛⲏⲧⲛ 
 
ⲉⲡⲧⲏⲣϥ ϫⲉ ⲛⲛⲉ ⲡⲁⲓ ⲏ ⲛⲁⲓ ⲥⲱⲧⲙ ⲛⲧⲛⲧⲙⲉϣⲡⲱⲗϭ ⲛⲧⲟⲟⲧⲟⲩ ⲙⲡⲉⲧⲛϫⲟⲟⲥ 
ⲛⲧⲟϥ ϫⲉ ⲡⲛⲟⲩⲧⲉ ⲛⲁⲧⲱⲱⲃⲉ ⲛⲧⲕⲁⲕⲓⲁ ⲙⲡⲟⲩⲁ ⲡⲟⲩⲁ ⲉϩⲣⲁⲓ ⲉϫⲛ ⲧⲉϥⲁⲡⲉ 
ϫⲉ ⲁⲧⲉⲧⲛϣⲱⲡⲉ ⲛⲥⲕⲁⲛⲇⲁⲗⲟⲛ ⲛϩⲉⲛ ⲕⲟⲟⲩⲉ. ⲡⲉⲧ<pb xml:id="ⲥ︦ⲗ︦ⲉ︦"/>ⲥⲁⲛϣ ⲛⲟⲩⲧⲃⲛⲏ 
ⲉϣⲁⲁⲧϥ ϥⲛⲁϯ ϩⲏⲩ ⲉⲣⲟϥ ⲡⲛⲟⲩⲧⲉ ⲛⲁϯ ϩⲏⲩ ⲁⲛ ⲉⲛⲉⲧⲟⲩϯ ⲛⲁⲩ ⲛϫⲓⲟⲩⲉ 
ⲉϩⲣⲁⲓ ⲛϩⲏⲧⲉ ⲉⲩⲥⲁⲛⲁϣⲧ ⲏ ⲉⲩⲥⲁⲛϣ ⲙⲙⲟⲟⲩ ϩⲛ ϩⲉⲛ ϩⲃⲏⲩⲉ ⲙⲙⲛⲧ
ϣⲁϥⲧⲉ ⲏ ⲉⲣⲉⲑⲁⲗⲡⲉⲓ ⲛⲛⲣⲉϥϫⲓⲟⲩⲉ ϫⲉ ⲛⲛⲉⲩⲃⲱⲕ ⲉⲃⲟⲗⲛϩⲏⲧⲉ ⲛⲑⲉ ⲉⲧⲟⲩ
ϫⲱ ⲙⲙⲟⲥ ⲛϭⲓ ⲛⲕⲣⲟϥ ⲉⲧⲙⲙⲁⲩ ϫⲉ ⲛⲧⲁⲛϯ ⲛϫⲓⲟⲩⲉ ⲛⲛⲉⲧⲁⲡⲁⲧⲁ ϩⲛ 
ⲧⲙⲛⲧⲁⲧⲥⲓ ϫⲉ ⲛⲛⲉⲩⲃⲱⲕ ⲛⲥⲉϯⲟⲥⲉ ⲙⲡⲉⲩϩⲓⲥⲉ. ⲥⲱⲧⲙ ⲉⲧⲉⲓⲙⲛⲧⲁⲑⲏⲧ ⲥⲉ
ⲧⲁⲕⲟ ⲙⲡϩⲓⲥⲉ ⲛⲛⲉⲧⲙⲙⲁⲩ ⲙⲛ ⲡⲱⲟⲩ. ⲡⲉϫⲁⲩ ϫⲉ ⲛⲛⲉⲩϯ ⲟⲥⲉ ⲙⲡⲉⲩϩⲓⲥⲉ. 
ⲧⲛϣⲁⲁⲧ ⲧⲱⲛⲉ ⲛⲧⲁⲕⲟϥ ⲡⲉⲛϩⲓⲥⲉ ϩⲛ ⲛⲓϩⲃⲏⲩⲉ ⲛⲧⲉⲓϩⲉ ⲛⲕⲣⲟϥ ⲙⲛ ⲡⲁⲣⲁ
ⲃⲁⲥⲓⲥ ⲛⲓⲙ ⲙⲡⲉⲛⲟⲩⲟⲉⲓϣ ⲧⲏⲣϥ. ⲏ ⲧⲉⲗⲩⲡⲉⲓ ⲧⲱⲛⲉ ϫⲉ ⲁ ϩⲉⲛ ⲣⲉϥϫⲓⲟⲩⲉ ⲏ 
ϩⲉⲛ ⲣⲱⲙⲉ ⲛⲕⲣⲟϥ ⲉⲩⲉⲓⲣⲉ ⲛϩⲉⲛ ⲃⲟⲧⲉ ⲃⲱⲕ ⲉⲃⲟⲗⲛϩⲏⲧⲉ. ⲙⲁⲣⲟⲩⲃⲱⲕ ϭⲉ 
ϫⲉⲕⲁⲥ ⲉⲛⲛⲉϫⲱⲗϫ ⲏ ⲛⲥⲉϫⲓⲧⲉ ⲛⲙⲙⲁⲩ ϩⲛ ⲛⲉⲩⲙⲛⲧⲁⲥⲉⲃⲏⲥ ⲙⲛ ⲛⲉⲩ
ⲛⲟⲃⲉ ⲧⲏⲣⲟⲩ ⲛⲥⲉⲧⲁϩⲟ ⲏ ⲛⲥⲉ(ⲥⲗ=)ϭⲟⲡⲉ ϩⲓⲧⲛ ⲧⲟⲣⲅⲏ ⲙⲡⲛⲟⲩⲧⲉ ⲙⲛ 
 
ⲡⲁⲅⲅⲉⲗⲟⲥ ⲛⲑⲉ ⲉϣⲁⲩϭⲱⲡⲉ ⲙⲡϩⲁⲗⲏⲧ ϩⲙ ⲡⲡⲁϣ ⲏ ⲧϭⲁϩⲥⲉ ϩⲓⲧⲛ ϩⲉⲛ 
ⲁⲗⲟⲟⲩⲉ. ⲏ ⲛⲥⲥⲟⲧⲡ ⲁⲛ ⲉⲧⲙⲧⲣⲉⲛϯ ϩⲓⲛⲏⲃ ⲛⲛⲉⲛⲃⲁⲗ ⲣⲉⲕⲣⲓⲕⲉ ⲛⲛⲉⲛⲃⲟⲩϩⲉ 
ϫⲉ ⲉⲛⲉⲣ ⲃⲟⲗ ⲕⲁⲧⲁ ⲡⲉⲧⲥⲏϩ ⲛⲑⲉ ⲛⲟⲩϭⲁϩⲥⲉ ⲉⲃⲟⲗϩⲛ ϩⲉⲛ ϩⲁϭⲉ ⲏ ⲛⲑⲉ 
ⲟⲩϩⲁⲗⲏⲧ ⲉⲃⲟⲗϩⲛ ⲟⲩⲡⲁϣ ⲛϩⲟⲩⲟ ⲉⲧⲣⲉⲛϫⲓ ⲙⲡⲛⲟϭⲛⲟϭ ⲏ ⲡⲉϫⲡⲓⲟ 
ⲛⲧⲛⲙⲛⲧⲁⲧⲥⲱⲧⲙ ϩⲓ ⲡⲃⲏⲙⲁ ⲙⲡⲛⲟⲩⲧⲉ ⲏ ⲣⲱ ⲛϥϭⲱⲛⲧ ⲉⲣⲟⲛ ⲛϥⲉⲓⲛⲉ 
ⲉϩⲣⲁⲓ ⲉϫⲱⲛ ⲧⲉⲛⲟⲩ ⲛⲟⲩⲑⲗⲓⲯⲓⲥ ⲙⲛ ⲟⲩϩⲓⲥⲉ ⲛⲧⲛⲛⲁϣϥⲓ ⲁⲛ ϩⲁⲣⲟϥ ⲟⲩ
ⲧⲉ ⲡⲉϥⲙⲕⲁϩ ϩⲏⲧ ⲛⲁⲱϫⲛ ⲁⲛ ⲉⲃⲟⲗϩⲙ ⲡⲟⲩⲁ ⲡⲟⲩⲁ ⲛⲛⲉⲧⲟⲩⲏϩ ⲛϩⲏⲧⲉ 
ϣⲁⲛⲧⲛⲙⲟⲩ. ⲏ ⲙⲙⲟⲛ ⲛⲧⲉⲛⲁⲩ ⲁⲛ ⲏ ⲛⲧⲉⲥⲱⲧⲙ ⲁⲛ ϫⲉ ⲛⲧⲁ ⲛⲃⲁⲣⲃⲁⲣⲟⲥ 
ⲣ ⲟⲩ ⲛⲛⲥⲩⲛⲁⲅⲱⲅⲏ ⲉⲧⲉⲓⲛⲉ ⲙⲙⲟ ⲙⲛ ⲧⲕⲉⲡⲟⲗⲓⲥ ⲉⲧϩⲏⲛ ⲉⲣⲟ ⲙⲛ ⲛⲕⲉϯⲙⲉ 
ⲙⲛ ⲛⲕⲉⲙⲁ ⲧⲏⲣⲟⲩ. ⲁⲩⲱ ⲡⲉⲙⲕⲁϩ ⲛϩⲏⲧ ⲙⲡⲧⲁⲕⲟ ⲙⲛ <pb xml:id="ⲥ︦ⲗ︦ⲍ︦"/> ⲡϣⲱⲗ 
ⲉⲛⲧⲁⲩⲁⲁϥ ⲛϭⲓ ⲛϫⲁϫⲉ ⲛⲛϣⲏⲣⲉ ⲛⲧⲉⲕⲕⲗⲏⲥⲓⲁ ⲣⲱϣⲉ ⲉⲕⲟⲗⲁⲍⲉ ⲙⲡϩⲏⲧ 
ⲛⲛⲥⲁⲃⲉⲉⲩ ⲙⲁⲗⲓⲥⲧⲁ ⲛⲣⲱⲙⲉ ⲛⲧⲁⲩⲙⲟⲟⲩⲧⲟⲩ. ⲏ ⲟⲩⲙⲟⲓϩⲉ ⲁⲛ ⲧⲉ ϫⲉ 
ⲧⲉⲥⲟⲟⲩⲛ ϫⲉ ⲁⲩⲙⲏⲏϣⲉ ⲉⲛⲁϣⲱϥ ⲃⲱⲕ ⲛϩⲁⲥⲓⲉ ϩⲙ ⲡⲓⲉⲣⲟ ⲁ ϩⲁϩ ⲙⲟⲩ ϩⲓ 
ⲛⲧⲟⲟⲩ ⲁⲩϥⲓ ϩⲁϩ ⲛⲁⲓⲭⲙⲁⲗⲱⲧⲟⲥ ⲁⲩⲧⲁⲕⲉ ϩⲁϩ ⲙⲡⲁⲣⲑⲉⲛⲟⲥ ⲁⲩⲣⲱⲕϩ 
 
ⲛϩⲉⲛ ⲉⲕⲕⲗⲏⲥⲓⲁ ⲁⲩϣⲱⲗ ⲛϩⲉⲛ ⲕⲟⲟⲩⲉ ⲁⲩⲉⲓⲣⲉ ⲛϩⲉⲛ ⲛⲟϭ ⲙⲡⲉⲑⲟⲟⲩ 
ⲛⲛⲉⲛϣⲃⲣ ⲙⲉⲗⲟⲥ ⲏ ⲛⲉⲛⲥⲛⲏⲩ ⲁⲩⲱ ⲙⲡⲟⲩⲕⲁ ⲧⲟⲟⲧⲟⲩ ⲉⲃⲟⲗ ϩⲛ ⲛⲕⲉⲥⲏⲩ 
ⲟⲛ ⲉⲧⲙⲙⲁⲩ ⲉⲩϫⲓⲟⲩⲉ ⲉⲩⲉⲓⲣⲉ ⲛϩⲉⲛ ϩⲃⲏⲩⲉ ⲛⲕⲣⲟϥ ϩⲙ ⲡⲁⲣⲁⲃⲁⲥⲓⲥ ⲛⲓⲙ 
ϩⲣⲁⲓ ⲛϩⲏⲧⲉ ⲛⲑⲉ ⲟⲛ ϫⲓⲛ ϣⲟⲣⲡ ⲁⲩⲱ ⲟⲛ ⲧⲉⲛⲟⲩ ⲙⲡⲉⲛⲕⲁ ⲧⲟⲟⲧⲛ ⲉⲃⲟⲗ. 
ⲙⲏ ⲅⲁⲣ ⲡⲛⲟⲩⲧⲉ ⲁⲛ ⲡⲉⲧⲉⲓⲛⲉ ⲛⲧⲉϥⲟⲣⲅⲏ ⲉϩⲣⲁⲓ ⲉϫⲙ ⲡⲕⲟⲥⲙⲟⲥ ⲕⲁⲧⲁ 
ⲕⲁⲓⲣⲟⲥ ⲉϥϯ ⲥⲃⲱ ⲛⲛⲣⲱⲙⲉ ⲉⲧⲣⲉⲩⲙⲉⲧⲁⲛⲟⲓ . ⲁⲩⲱ ϯⲛⲁϫⲟⲟⲥ ⲛⲉ ϫⲉ ϥⲗⲩⲡⲉⲓ 
ⲛⲉϥⲁⲅ<pb xml:id="ⲥ︦ⲗ︦ⲏ︦"/>ⲅⲉⲗⲟⲥ ⲣ ϩⲏⲃⲉ ⲛⲉϥⲡⲉⲧⲟⲩⲁⲁⲃ ⲣⲓⲙⲉ ϩⲛ ⲧⲡⲉ ⲛⲁϣⲉ ⲛⲉ
ⲧⲁϣ ⲁϩⲟⲙ ⲟⲛ ϩⲓϫⲙ ⲡⲕⲁϩ ⲉⲧⲃⲉ ⲙⲡⲟⲗⲉⲙⲟⲥ ⲙⲛ ⲛϩⲓⲥⲉ ⲉⲧϣⲟⲟⲡ ⲁⲩⲱ 
ⲛⲁⲓ ⲛⲧⲟⲟⲩ ⲉⲧⲙⲙⲁⲩ ⲥⲉⲙⲏⲛ ⲉⲃⲟⲗ ϩⲛ ϩⲉⲛ ϩⲃⲏⲩⲉ ⲛⲕⲣⲟϥ ϩⲣⲁⲓ ⲛϩⲏⲧⲉ. 
ⲁⲩⲱ ⲡⲉϫⲉ ⲟⲩⲁ ⲏ ϩⲟⲓⲛⲉ ϫⲉ ⲉⲧⲃⲉ ⲟⲩ ⲁ ⲡⲁⲓ ⲏ ⲛⲁⲓ ⲡⲱⲧ ⲉⲃⲟⲗ ⲛⲧⲉⲓⲙⲓⲛⲉ 
ⲛⲣⲱⲙⲉ. ⲡⲉⲧⲛⲁⲧⲱⲧ ⲛϩⲏⲧ ⲙⲛ ⲧⲓⲙⲓⲛⲉ ⲛⲣⲱⲙⲉ ⲉⲧⲉⲓⲣⲉ ⲏ ⲛⲉⲧⲛⲁⲉⲓⲣⲉ ⲛⲛⲓ
ϩⲃⲏⲩⲉ ⲛⲕⲣⲟϥ ϩⲙ ⲡⲁⲣⲁⲃⲁⲥⲓⲥ ⲛⲓⲙ ϩⲣⲁⲓ ⲛϩⲏⲧⲉ ⲛⲟⲩⲟⲉⲓϣ ⲛⲓⲙ ⲙⲁⲣⲉ 
ⲡⲉⲩⲥⲛⲟϥ ⲏ ⲡⲉⲩⲕⲣⲓⲙⲁ ⲉⲓ ⲉϩⲣⲁⲓ ⲉϫⲱⲟⲩ ϫⲉ ⲙⲛⲛⲥⲁ ⲛⲓϩⲃⲏⲩⲉ ⲧⲏⲣⲟⲩ 
ⲉⲛⲧⲁ ⲡⲛⲟⲩⲧⲉ ⲁⲁⲩ ⲛⲙⲙⲁⲛ ⲧⲛⲣ ⲛⲟⲃⲉ ⲟⲛ ϩⲛ ⲧⲛⲙⲛⲧⲁⲧⲥⲱⲧⲙ ⲛⲥⲁ ⲧⲙⲉ. 
 
ⲉⲛⲛⲁϫⲟⲟⲥ ⲛⲁϣ ⲛϩⲉ ϫⲉ ϩⲉⲛ ϣⲁϫⲉ ⲙⲙⲛⲧϣⲃⲏⲣ ⲏ ⲙⲙⲛⲧϣⲏⲣⲉ ⲏ 
ⲙⲙⲛⲧⲉⲓⲱⲧ ⲛⲉⲧⲥⲏϩ ϩⲛ ⲧⲉⲓⲉⲡⲓⲥⲧⲟⲗⲏ ⲉϩⲉⲛ ϣⲁϫⲉ ⲛⲉ ⲛⲟⲩⲣⲱⲙⲉ ⲉϥⲟⲩⲏϩ 
ϩⲱⲥ ϣⲙⲙⲟ ⲙⲛ ⲧⲉⲓⲙⲓⲛⲉ ⲛⲣⲱⲙⲉ <pb xml:id="ⲥ︦ⲗ︦ⲑ︦"/> ⲉⲧⲉ ⲛϩⲛⲁⲩ ⲁⲛ ⲉⲥⲱⲧⲙ ⲉⲡⲉϥ
ϣⲁϫⲉ ⲟⲩⲧⲉ ⲛϥⲙⲡϣⲁ ⲣⲱ ⲁⲛ. ⲉⲧⲃⲉ ⲡⲁⲓ ⲙⲛ ϩⲧⲟⲣ ⲛⲧⲟⲟⲩ ⲉⲣⲟⲟⲩ ⲉⲧⲣⲉⲩ
ⲥⲱⲧⲙ ⲛⲥⲁ ⲡⲉⲧϥϫⲱ ⲙⲙⲟϥ ⲛⲑⲉ ϩⲱⲟⲩ ⲛⲛⲉⲧⲣ ϩⲟⲧⲉ ϩⲏⲧϥ ⲙⲡⲛⲟⲩⲧⲉ 
ϩⲣⲁⲓ ⲛϩⲏⲧⲛ ⲉⲩⲙⲉⲛⲣ ⲧⲙⲉ ϩⲛ ⲛⲉⲩϩⲃⲏⲩⲉ ⲧⲏⲣⲟⲩ ⲉⲓⲉ ⲙⲛ ϩⲧⲟⲣ ϩⲱⲱϥ 
ⲉⲣⲟϥ <note note="sic">ⲉⲧⲃⲏⲧⲟⲩ</note> ⲛⲛⲁϩⲣⲙ ⲡⲛⲟⲩⲧⲉ ⲉⲧⲣⲉϥⲥⲁϩⲱϥ ⲉⲃⲟⲗ ⲙⲙⲟⲟⲩ ⲟⲩⲧⲉ 
ⲙⲛ ⲕⲣⲓⲙⲁ ϩⲓϫⲱϥ ϩⲓ ⲡⲃⲏⲙⲁ. ⲏ ⲙⲛ ⲣⲱⲙⲉ ϩⲣⲁⲓ ⲛϩⲏⲧⲉ ⲙⲡⲉ ⲡⲉⲧϫⲱ 
ⲛⲛⲁⲓ ϣⲁϫⲉ ⲛⲙⲙⲁⲩ ⲉⲓⲥ ϩⲉⲛ ⲉⲃⲟⲧ ⲏ ϩⲉⲛ ⲁϣⲏ ⲛϩⲟⲟⲩ ⲁⲩⲱ ⲛⲥϫⲓ ⲉⲣⲟϥ 
ⲁⲛ ⲉⲧⲣⲉϥⲥⲉϩⲧϥ ⲛⲧⲟϥ ⲙⲙⲟⲟⲩ ⲙⲡⲉϥⲁϩⲉ ⲉⲃⲟⲗ ⲁⲛ ϫⲉ ⲁⲩⲣ ϩⲉⲛ ⲡⲉⲑⲟⲟⲩ 
ⲛⲁϥ ⲁⲗⲗⲁ ⲉⲃⲟⲗ ⲛⲧⲟϥ ϫⲉ ⲁⲛⲟⲕ ⲁⲩⲱ ⲛⲧⲟⲟⲩ ϩⲱⲟⲩ ⲁⲛϯ ϣⲓⲡⲉ ⲛⲧⲙⲉ 
ⲙⲡⲛⲟⲩⲧⲉ ϩⲙ ⲡϭⲟⲗ ⲁⲛⲁⲙⲁϩⲧⲉ ⲇⲉ ⲟⲛ ⲙⲙⲟⲥ ϩⲙ ⲡϫⲓ ⲛϭⲟⲛⲥ ⲁⲛϫⲓ 
ϭⲟⲗ ⲇⲉ ⲟⲛ ⲉⲣⲟⲥ ⲉⲛⲧⲁⲕⲟ ⲛⲧⲉⲛⲯⲩⲭⲏ ϩⲛ ϩⲉⲛ ⲙⲛⲧϣⲁϥⲧⲉ ⲛⲑⲉ ⲉⲧⲥⲏϩ. 
ⲙⲛ ϭⲟⲙ ⲇⲉ ⲟⲛ ⲉⲛⲉϩ ⲉⲧⲣⲉ ϩⲉⲛ ϣⲃⲉⲉⲣ <pb xml:id="ⲥ︦ⲙ︦"/> ⲏ ϩⲉⲛ ⲥⲛⲏⲩ ϫⲟⲟⲥ ϫⲉ 
ⲧⲛⲙⲉ ⲙⲡⲉⲛϣⲃⲏⲣ ⲏ ⲡⲉⲛⲥⲟⲛ ⲉⲙⲡⲟⲩϩⲁⲣⲉϩ ⲉⲡⲉϥϣⲁϫⲉ ϫⲉ ⲉϥⲉϯ ϩⲧⲏϥ 
 
ⲉⲣⲟⲟⲩ ϩⲱⲟⲩ. ⲉϣϫⲉ ⲛϣⲁϫⲉ ⲛⲟⲩϣⲃⲏⲣ ⲣ ϣⲁⲩ ⲁⲛ ⲛⲛⲉϥϣⲃⲉⲉⲣ ⲉⲓⲉ ⲛϥⲣ 
ϣⲁⲩ ⲁⲛ ⲛⲁⲩ ⲉⲧⲣⲉϥⲣ ϣⲃⲏⲣ ⲉⲣⲟⲟⲩ. ⲧⲉⲛⲟⲩ ϣϣⲉ ⲉⲧⲣⲉϣⲱⲡⲉ ⲉⲣⲉⲟⲩⲁⲁⲃ 
ⲉⲃⲟⲗϩⲙ ⲡⲥⲛⲟϥ ⲛⲛⲉⲧⲛⲁⲉⲓⲣⲉ ⲛϩⲉⲛ ⲡⲉⲑⲟⲟⲩ ϩⲣⲁⲓ ⲛϩⲏⲧⲉ ⲛⲟⲩⲟⲉⲓϣ ⲛⲓⲙ 
ϩⲙ ⲡⲁⲣⲁⲃⲁⲥⲓⲥ ⲛⲓⲙ. ⲙⲡⲣⲁⲛⲉⲭⲉ ⲙⲙⲟⲟⲩ ⲉⲧⲣⲉⲩⲟⲩⲱϩ ⲛⲙⲙⲉ ⲉⲙⲡⲟⲩϯ 
ⲙⲡⲉⲩϩⲏⲧ ⲛⲉ ⲉⲧⲣⲉⲩϩⲁⲣⲉϩ ⲉⲣⲟⲟⲩ ⲉⲃⲟⲗϩⲛ ϫⲱϩⲙ ⲛⲓⲙ ⲙⲛ ϫⲓⲟⲩⲉ ⲛⲓⲙ 
ⲙⲛ ϩⲱⲃ ⲛⲓⲙ ⲙⲡⲉⲑⲟⲟⲩ. ϩⲁⲣⲉϩ ⲙⲡⲣⲧⲣⲉⲩⲡⲓⲑⲉ ⲙⲙⲟ ⲉⲣ ⲡⲃⲟⲗ ⲛⲧⲉⲥⲃⲱ 
ⲉⲛⲧⲁⲣϫⲓ ⲥⲃⲱ ⲉⲣⲟⲥ ⲉⲧⲣⲉϫⲟⲟⲥ ϩⲱⲱⲧⲉ ⲛⲑⲉ ⲉⲧⲉⲣⲉ ϩⲁϩ ϯ ⲥⲃⲱ ⲛⲧⲉⲓϩⲉ ϫⲉ 
ⲁⲗⲱⲧⲛ ϩⲁⲣⲟⲟⲩ ⲛⲥⲉⲁⲓⲁⲉⲓ ϩⲓ ⲟⲩⲥⲟⲡ. ⲙⲡⲱ ⲁⲛ ⲡⲉ ⲡⲉⲓϣⲁϫⲉ ⲟⲩⲧⲉ ⲙⲡⲁ 
ⲗⲁⲁⲩ ⲛⲥⲩⲛⲁⲅⲱⲅⲏ ⲁⲛ ⲡⲉ ϩⲛ ⲛⲉⲧⲉⲓⲛⲉ ⲙⲙⲟ ⲧⲏⲣⲟⲩ ϩⲙ ⲡⲉⲓⲥⲭⲏⲙⲁ 
<pb xml:id="ⲥ︦ⲙ︦ⲁ︦"/> ⲏ ϩⲙ ⲡⲉⲓⲃⲓⲟⲥ ⲁⲗⲗⲁ ⲡⲁ ⲧⲟⲓⲕⲟⲩⲙⲉⲛⲏ ⲧⲏⲣⲥ ⲡⲉ. ⲛⲧⲁⲣⲉⲥⲱⲧⲙ 
ⲉⲛⲓⲙ ϩⲛ ⲛⲉⲧⲥⲟⲟⲩⲛ ⲙⲙⲟ ⲏ ⲛⲉⲧⲛⲏⲩ ⲛⲉ ⲉⲩϫⲱ ⲙⲙⲟⲥ ⲉⲟⲩⲁ ⲏ ϩⲟⲓⲛⲉ 
ϩⲣⲁⲓ ⲛϩⲏⲧⲉ ϫⲉ ⲇⲓⲕⲁⲓⲟⲥ ⲕⲉⲟⲩⲁ ⲇⲉ ⲏ ϩⲟⲓⲛⲉ ⲛϩⲏⲧⲉ ⲉⲩϫⲱ ⲙⲙⲟⲥ ⲉⲣⲟⲟⲩ 
ϫⲉ ⲥⲉⲣ ⲛⲟⲃⲉ ⲏ ϫⲉ ⲉⲣⲉϫⲟⲟⲥ ⲏ ϫⲉ ⲉⲣⲉⲙⲉⲉⲩⲉ ϩⲟⲗⲱⲥ ⲉⲡⲉⲓϣⲁϫⲉ ϫⲉ ⲡⲱ 
ⲡⲉ ⲕⲁⲓ ⲅⲁⲣ ⲟⲩ ⲙⲟⲛⲟⲛ ϫⲉ ⲥⲉⲙⲟⲩⲧⲉ ⲉⲛⲉⲧⲟⲩⲏϩ ⲧⲏⲣⲟⲩ ⲛϩⲏⲧⲉ ϫⲉ ⲇⲓⲕⲁⲓⲟⲥ 
ⲁⲗⲗⲁ ⲥⲉϫⲱ ⲙⲙⲟⲥ ⲉⲣⲟⲟⲩ ϩⲓ ⲟⲩⲥⲟⲡ ϫⲉ ⲁⲅⲅⲉⲗⲟⲥ. ⲏ ⲧⲱⲉⲧⲱ ⲉⲣⲉⲛⲁϩⲉ 
ⲉⲡϣⲁϫⲉ ⲉⲧⲥⲏϩ ⲧⲱⲛ ϫⲉ ⲁⲗⲱⲧⲛ ⲉⲣⲟⲟⲩ ⲛⲥⲉⲁⲓⲁⲉⲓ ϩⲓ ⲟⲩⲥⲟⲡ ⲏ ⲉϥⲛⲁ
 
ⲧⲱⲱⲙⲉ ⲉⲣⲟ ⲛⲁϣ ⲛϩⲉ. ⲙⲡⲱⲣ ⲟⲛ ⲉⲧⲣⲉⲡⲗⲁⲛⲁ ⲙⲙⲟ ϩⲙ ⲡⲉⲓⲕⲉϣⲁϫⲉ 
ⲉⲧⲉⲣⲉ ϩⲟⲓⲛⲉ ϯ ⲥⲃⲱ ⲛⲧⲉⲓϩⲉ ⲛϩⲏⲧϥ ϫⲉ ⲛⲑⲉ ⲉⲧⲉⲣⲉ ⲛⲉⲧⲛⲏϫ ⲧⲏⲣⲟⲩ ϩⲙ 
ⲡⲙⲁ ⲛϣⲉⲗⲉⲉⲧ ⲥⲟⲟⲩⲛ ⲉⲡⲁⲓ ⲉⲧⲉ ⲙⲛ ϩⲃⲥⲱ ⲙⲙⲁ ⲛϣⲉⲗⲉⲉⲧ ϩⲓⲱⲱϥ ⲁⲩⲱ 
ⲙⲡⲟⲩⲛⲟϫϥ ⲉⲃⲟⲗϩⲙ ⲡⲙⲁ ⲛϣⲉⲗⲉⲉⲧ <pb xml:id="ⲥⲙⲃ"/> ⲟⲩⲧⲉ ⲙⲡⲟⲩϫⲉ ⲗⲁⲁⲩ 
ⲛϣⲁϫⲉ ⲛⲁϥ ⲟⲩⲧⲉ ⲙⲡⲟⲩⲣ ⲗⲁⲁⲩ ⲛϩⲱⲃ ⲛⲁϥ ϣⲁⲛⲧⲉ ⲡϫⲟⲉⲓⲥ ⲉⲓ ⲛϣϣⲉ 
ⲁⲛ ⲟⲛ ⲡⲉϫⲁⲩ ⲉⲧⲣⲉ ⲛⲉⲧⲥⲟⲟⲩⲛ ⲉⲛⲉⲧⲉⲓⲣⲉ ⲙⲡⲡⲟⲛⲏⲣⲟⲛ ϩⲛ ⲛⲥⲩⲛⲁⲅⲱⲅⲏ 
ⲏ ϩⲉⲛ ⲉⲕⲕⲗⲏⲥⲓⲁ ⲛⲟϫⲟⲩ ⲉⲃⲟⲗⲛϩⲏⲧⲟⲩ ϣⲁⲛⲧⲟⲩⲃⲱⲕ ⲉⲣⲁⲧϥ ⲙⲡϫⲟⲉⲓⲥ ⲓ︦ⲥ︦ 
ⲏ ϣⲁⲛⲧϥⲉⲓ. ⲟⲩϫⲣⲟⲡ ⲛⲉ ⲡⲉ ⲡⲉⲓϣⲁⲅⲉ ⲙⲡⲁⲓ ⲁⲛ ⲡⲉ ⲙⲡⲣⲡⲓⲥⲧⲉⲩⲉ ⲉϣⲁϫⲉ 
ⲛⲓⲙ ⲛⲑⲉ ⲙⲡⲃⲁⲗϩⲏⲧ ⲁⲗⲗⲁ ⲁⲣⲓ ⲥⲁⲃⲉ ⲛⲧⲟϥ ⲛϩⲟⲩⲉ ⲛⲧⲉⲇⲟⲕⲓⲙⲁⲍⲉ ⲛϩⲱⲃ 
ⲛⲓⲙ ⲙⲛ ϣⲁϫⲉ ⲛⲓⲙ ⲙⲛ ⲡ︦ⲛ︦ⲁ︦ ⲛⲓⲙ ⲛⲟⲩⲟⲉⲓϣ ⲛⲓⲙ ϫⲉ ⲛⲛⲉⲗⲩⲡⲉⲓ ⲙⲡⲉⲛ
ⲧⲁϥϣⲁϫⲉ ϩⲛ ⲥⲟⲗⲟⲙⲱⲛ ϫⲉ ϣⲁⲣⲉ ⲡⲃⲁⲗϩⲏⲧ ⲡⲓⲥⲧⲉⲩⲉ ⲉϣⲁϫⲉ ⲛⲓⲙ 
ⲛⲉⲧⲥⲙⲟⲛⲧ ⲙⲛ ⲛⲉⲧⲉⲛⲥⲉⲥⲙⲟⲛⲧ ⲁⲛ ϣⲁⲣⲉ ⲡⲥⲁⲃⲉ ⲇⲉ ⲣ ϩⲧⲏϥ ⲉϫⲛ ⲛⲉⲧⲉⲛⲥⲉⲧⲁⲁⲙⲉ ⲁⲛ ⲙⲛ ⲛⲉⲧⲉⲥⲡⲣⲉⲡⲉⲓ ⲁⲛ ⲉϫⲟⲟⲩ. ⲏ ⲛⲧⲉⲧⲛⲛⲟⲓ ⲁⲛ ϫⲉ ⲛⲉⲧⲥⲱⲕ 
ⲛⲛⲉⲓϣⲁϫⲉ ⲉⲩⲉⲓⲛⲉ ⲙⲙⲟⲟⲩ ⲉϫⲛ ⲛⲉⲓⲧⲱϣ ⲛⲧⲉⲓϩⲉ ⲉⲩϯ ⲟⲩⲃⲉ <pb xml:id="ⲥ︦ⲙ︦ⲅ︦"/> ⲛⲉ
ⲅⲣⲁⲫⲏ ⲏ ⲉⲩⲟⲃϣ ⲉⲣⲟⲟⲩ. ⲙⲏ ⲛⲧⲟⲟⲩ ⲁⲛ ⲛⲉⲧϫⲱ ⲙⲙⲟⲥ ϫⲉ ⲛⲉϫ ⲟⲩⲁ ⲉⲃⲟⲗ 
 
ⲉϥϩⲟⲟⲩ ϩⲛ ⲟⲩⲙⲏⲏϣⲉ ⲧⲁⲣⲉ ⲡϯⲧⲱⲛ ⲃⲱⲕ ⲉⲃⲟⲗ ⲛⲙⲙⲁϥ ⲉϥϣⲁⲛϩⲙⲟⲟⲥ 
ⲅⲁⲣ ϩⲙ ⲡⲙⲏⲏϣⲉ ϣⲁⲩⲥⲱϣ ⲧⲏⲣⲟⲩ ⲁⲩⲱ ⲟⲛ ϫⲉ ⲛⲧⲟⲕ ⲁⲕⲛⲟⲩϫⲉ ⲉⲃⲟⲗ 
ⲙⲙⲟⲕ ⲙⲡⲥⲟⲟⲩⲛ ⲁⲛⲟⲕ ϩⲱ ϯⲛⲁⲛⲟⲩϫⲕ ⲉⲃⲟⲗϩⲙ ⲡⲙⲁ ⲉⲧⲟⲩⲁⲁⲃ ⲉⲧⲙϣⲙ–
ϣⲉ ⲛⲁⲓ ⲁⲩⲱ ⲟⲛ ϫⲉ ϯⲛⲁⲛⲉϫ ⲧⲏⲩⲧⲛ ⲉⲃⲟⲗ ⲙⲡⲓⲙⲁ ⲉⲧⲟⲩⲁⲁⲃ ⲉⲧⲙϣⲙ
ϣⲉ ⲛⲁⲓ ⲛⲑⲉ ⲉⲛⲧⲁⲓⲛⲟⲩϫⲉ ⲉⲃⲟⲗ ⲛⲛⲉⲧⲛⲥⲛⲏⲩ ⲡⲁⲗⲓⲛ ⲟⲛ ϫⲉ ϯⲛⲁϥⲓ ⲉⲃⲟⲗ 
ⲛϩⲏⲧⲉ ⲛⲛⲁⲛⲟⲙⲟⲥ ⲧⲏⲣⲟⲩ ⲙⲛ ⲛϫⲁⲥⲓ ϩⲏⲧ ⲧⲏⲣⲟⲩ. ⲁⲩⲱ ϩⲛ ϩⲁϩ ⲙⲙⲁ ϩⲛ 
ⲛⲉⲅⲣⲁⲫⲏ ⲉⲩϫⲱ ⲙⲙⲟⲥ ⲛⲧⲉⲓϩⲉ. ⲉⲧⲃⲉ ⲡⲁⲓ ⲥⲱⲧⲙ ⲛⲧⲉ ⲡⲗⲟⲅⲟⲥ ⲙⲡⲛⲟⲩⲧⲉ 
ⲧⲁⲙⲟ ϫⲉ ⲟⲩ ⲡⲉⲧⲛⲁϯ ⲙⲧⲟⲛ ⲛⲉ ϫⲓⲛ ⲙⲡⲟⲟⲩ ⲉⲃⲟⲗ ⲏ ϫⲉ ⲉⲣⲉⲣ ⲃⲟⲗ ⲛⲁϣ 
ⲛϩⲉ ⲉⲡϩⲁⲡ ⲙⲡⲛⲟⲩⲧⲉ ϩⲙ ⲡⲉϩⲟⲟⲩ ⲉⲧⲉⲛⲁⲁϩⲉⲣⲁⲧⲉ ⲉⲡⲃⲏⲙⲁ. ⲛⲣⲱⲙⲉ 
ⲉⲧⲉⲛⲁⲧⲁϩⲟⲟⲩ ⲉⲩⲉⲓⲣⲉ ⲛϩⲉⲛ <pb xml:id="ⲥ︦ⲙ︦ⲇ︦"/> ϫⲱϩⲙ ⲙⲛ ϩⲉⲛ ϫⲓⲟⲩⲉ ⲙⲛ ϩⲱⲃ 
ⲛⲓⲙ ⲙⲡⲁⲣⲁⲃⲁⲥⲓⲥ ϩⲛ ⲙⲛⲧⲁⲧⲥⲱⲧⲙ ⲛⲓⲙ ⲥⲱⲟⲩϩ ⲉϩⲟⲩⲛ ⲛⲧⲉⲕⲣⲓⲛⲉ ⲙⲙⲟ
ⲟⲩ ⲁⲩⲱ ⲉⲣⲉϣⲁⲛⲉⲓⲙⲉ ϩⲛ ⲟⲩⲱⲣϫ ϫⲉ ϩⲉⲛ ϩⲃⲏⲩⲉ ⲛⲁⲛⲉⲭⲉ ⲙⲙⲟⲟⲩ ϩⲣⲁⲓ 
ⲛϩⲏⲧⲉ ⲛⲉ ⲉⲓⲉ ⲁⲛⲉⲭⲉ ⲟⲩϩⲱⲃ ⲉⲛⲁⲛⲟⲩϥ ⲡⲉ ⲉϣⲱⲡⲉ ⲇⲉ ⲉⲣⲉϣⲁⲛⲉⲓⲙⲉ ϫⲉ 
ϩⲉⲛ ϩⲃⲏⲩⲉ ⲛⲁⲛⲉⲭⲉ ⲙⲙⲟⲟⲩ ⲁⲛ ⲛⲉ ϩⲣⲁⲓ ⲛϩⲏⲧⲉ ⲙⲡⲣⲁⲛⲉⲭⲉ ϫⲉ ⲟⲩ
ⲡⲟⲛⲏⲣⲟⲛ ⲡⲉ. ⲉⲧⲃⲉ ⲟⲩ ⲏ ⲉⲃⲟⲗ ⲧⲱⲛ ⲉⲓϫⲱ ⲛⲛⲁⲓ ⲛⲉ ⲉⲓⲙⲏⲧⲉⲓ ϫⲉ ⲁⲛⲟⲕ 
ⲁⲩⲱ ⲛⲧⲟ ⲉⲓⲟⲩⲱϣ ⲉⲧⲣⲉⲣ ⲃⲟⲗ ⲉⲛⲉⲛⲧⲁ ⲛⲉⲡⲣⲟⲫⲏⲧⲏⲥ ⲙⲛ ⲛⲉⲧⲟⲩⲁⲁⲃ 
 
ⲧⲏⲣⲟⲩ ϫⲟⲟⲩ ϩⲛ ⲟⲩϭⲱⲛⲧ ⲉⲧⲙⲧⲣⲉⲩⲉⲓ ⲉϫⲱⲛ ⲛⲑⲉ ⲛⲛⲁⲓ ⲙⲛ ⲛⲉⲓⲕⲟⲟⲩⲉ 
ⲛⲧⲁⲩϫⲟⲟⲥ ⲉⲧⲃⲏⲏⲧⲟⲩ ϫⲉ ⲥⲉⲡⲗⲁⲛⲁ ⲛⲟⲩⲟⲉⲓϣ ⲛⲓⲙ ϩⲙ ⲡⲉⲩϩⲏⲧ ⲁⲩⲱ 
ⲛⲧⲟⲟⲩ ⲙⲡⲟⲩⲥⲟⲩⲛ ⲛⲁϩⲓⲟⲟⲩⲉ ⲁⲩⲱ ⲟⲛ ϫⲉ ⲙⲡⲟⲩⲉⲓⲙⲉ ⲙⲡⲟⲩϭⲛ ⲡⲉⲩϩⲏⲧ 
ⲉⲩⲙⲟⲟϣⲉ ϩⲙ ⲡⲕⲁⲕⲉ ⲡⲁⲗⲓⲛ ⲟⲛ ϫⲉ ⲙⲡⲉ ⲡⲉⲩⲡ︦ⲛ︦ⲁ︦ ⲧⲁⲛϩⲟⲩⲧϥ ⲙⲛ ⲡⲛⲟⲩⲧⲉ. 
ϩⲱ ⲉⲣⲟⲛ ⲛⲉⲥⲛⲏⲩ ϣⲁⲛⲧⲉ ⲟⲩ ϣⲱⲡⲉ ⲙⲡⲛⲕⲁ ⲧⲟⲟⲧⲛ ⲉⲃⲟⲗ ϩⲛ ⲛⲉⲓϩⲃⲏⲩⲉ 
ⲛⲧⲉⲓϩⲉ. <pb xml:id="ⲥ︦ⲙ︦ⲉ︦"/> ⲁⲛⲣ ϩⲗⲗⲟ ϭⲉ ⲏ ⲁ ⲡⲉⲛⲁϩⲉ ⲱϫⲛ ⲙⲏ ⲉⲛϣⲁⲛⲙⲟⲩ ⲁⲛⲟⲛ 
ⲛⲛⲁⲣ ⲡⲁⲣⲑⲉⲛⲟⲥ ⲏ ⲡⲓⲥⲧⲟⲥ ⲏ ⲣⲙ ⲙⲙⲉ ⲏ ⲉⲛⲛⲁⲧⲃⲃⲟⲛ ⲉⲃⲟⲗϩⲙ ⲡⲉⲑⲟⲟⲩ 
ⲛⲓⲙ ϩⲣⲁⲓ ϩⲛ ⲧⲃⲏ ⲏ ϩⲓ ⲡⲃⲏⲙⲁ ⲙⲡⲛⲟⲩⲧⲉ ϩⲙ ⲡⲓⲉϩⲟⲟⲩ ⲙⲡⲉⲛϫⲡⲓⲟ. ⲉϣϫⲉ 
ⲧⲙⲛⲧⲁⲑⲏⲧ ⲧⲉ ⲙⲡⲉⲧϣⲁϫⲉ ϫⲉ ϥⲟⲩⲱϩ ⲉⲧⲟⲟⲧϥ ⲉϫⲱ ⲛϩⲉⲛ ϣⲁϫⲉ ⲛⲛⲁϩⲣⲉ 
ⲉⲃⲟⲗϫⲉ ⲟⲩⲛ ϩⲟⲉⲓⲛⲉ ϩⲣⲁⲓ ⲛϩⲏⲧⲛ ⲙⲡⲟⲩϯ ϩⲧⲏⲩ ϩⲟⲗⲱⲥ ⲉⲛⲉⲧⲟⲩⲥⲱⲧⲙ 
ⲉⲣⲟⲟⲩ ⲉϩⲉⲛ ϣⲏⲣⲉ ϣⲏⲙ ⲁⲛ ⲙⲙⲁⲧⲉ ⲛⲉ ⲙⲛ ϩⲉⲛ ϣⲉⲉⲣⲉ ϣⲏⲙ ⲁⲗⲗⲁ ⲉϩⲉⲛ 
ⲛⲟϭ ⲛⲣⲱⲙⲉ ⲟⲛ ⲛⲉ ϩⲓ ⲛⲟϭ ⲛⲥϩⲓⲙⲉ ϥⲙⲟⲕⲙⲉⲕ ⲇⲉ ϩⲱⲱϥ ϫⲉ ϥⲟⲩⲁⲁⲃ 
ⲏ ⲧⲛⲟⲩⲁⲁⲃ ⲁⲩⲱ ⲛⲉⲛⲉⲓⲟⲧⲉ ⲛⲧⲁⲩⲃⲱⲕ ⲉⲣⲁⲧϥ ⲟⲩⲁⲁⲃ ⲉⲃⲟⲗϩⲙ ⲡⲉⲥⲛⲟϥ 
 
ⲛⲧⲓⲙⲓⲛⲉ ⲛⲣⲱⲙⲉ ϩⲣⲁⲓ ⲛϩⲏⲧⲉ. ⲉⲧⲃⲉ ⲡⲁⲓ ϯⲧⲁⲙⲟ ⲙⲙⲟ ⲉⲡⲉⲓⲕⲉϩⲱⲃ ⲉⲧⲉ 
ⲡⲁⲓ ⲡⲉ ⲉⲣϣⲁⲛⲧⲁϩⲟ ⲛϩⲉⲛ ⲣⲱⲙⲉ ϩⲣⲁⲓ ⲛϩⲏⲧⲉ ⲉⲩⲉⲓⲣⲉ ⲛⲧⲉⲓⲙⲛⲧϭⲱⲃ 
ⲛⲕⲉⲥⲟⲡ ⲉⲧⲣⲉⲩϣⲱⲱⲧ ⲉⲃⲟⲗ ⲛⲛⲉⲩⲙⲉⲗⲟⲥ ⲛϩⲟⲟⲩⲧ ϫⲉ ⲉⲩⲛⲁϣⲱⲡⲉ ϩⲛ ⲟⲩ
ⲧⲃⲃⲟ ⲉⲣⲉⲛⲁⲧⲁⲗⲟⲟⲩ ⲉⲩϭⲗⲟϭ ⲉⲩϫⲟⲕⲙ ϩⲛ ⲡⲉⲥⲛⲟϥ ⲛⲧⲉⲩⲡⲗⲏⲅⲏ <pb xml:id="ⲥ︦ⲙ︦︦ϝ︦"/> 
ⲛⲧⲉϫⲓⲧⲟⲩ ⲉⲃⲟⲗ ⲉⲧⲉϩⲓⲏ ⲙⲙⲟⲟϣⲉ ⲕⲁⲧⲁ ⲑⲉ ⲉⲛⲧⲁⲛϫⲟⲟⲥ ⲉⲛⲥⲟⲟⲩϩ ⲉϩⲟⲩⲛ 
ⲉⲛⲥⲱⲧⲙ ⲧⲏⲣⲛ ⲛⲥⲉϣⲱⲡⲉ ⲙⲡⲁⲣⲁⲇⲓⲅⲙⲁ ⲏ ⲙⲙⲁⲉⲓⲛ ⲛⲟⲩⲟⲛ ⲛⲓⲙ ⲉⲧⲡⲁ
ⲣⲁⲅⲉ. ⲉϣϫⲉ ⲧⲉⲟⲩⲱϣ ⲉⲧⲃⲉ ⲡⲛⲟⲩⲧⲉ ⲧⲁⲁⲩ ⲉⲧⲟⲟⲧⲟⲩ ⲛⲛⲉⲩⲕⲁⲧⲁⲥⲁⲣⲝ ϫⲉ 
ⲛⲛⲉⲩⲙⲟⲩ ⲙⲡⲉⲛⲕⲱⲧⲉ. ⲉϣⲱⲡⲉ ⲇⲉ ⲙⲛⲧⲁⲩ ϫⲓⲧⲟⲩ ⲉⲩⲙⲁ ⲉⲟⲩⲛ ⲣⲱⲙⲉ 
ⲛϩⲏⲧϥ ⲛⲧⲉⲛⲟϫⲟⲩ ⲉⲃⲟⲗ ⲙⲙⲁⲩ ⲙⲟⲛⲟⲛ ⲛⲧⲉⲧⲙⲁⲛⲉⲭⲉ ⲙⲙⲟⲟⲩ ⲉⲡⲧⲏⲣϥ 
ⲉⲧⲣⲉⲩⲟⲩⲱϩ ⲛⲙⲙⲉ ϫⲉ ⲛⲛⲉⲩⲟⲡⲉ ϩⲱⲥ ⲕⲉⲙⲓⲛⲉ ⲛϩⲁⲓⲣⲉⲥⲓⲥ ⲉⲧⲃⲉ ϩⲉⲛ ⲣⲱⲙⲉ 
ⲉⲩϭⲁⲁⲙⲉ ϩⲙ ⲡⲧⲣⲉⲩϣⲱⲡⲉ ⲛⲉ ⲛϫⲣⲟⲡ ϩⲙ ⲡⲉⲓϩⲱⲃ ⲉⲧⲉ ⲟⲩϣⲗⲟϥ ⲡⲉ ⲉⲧⲣⲉ 
ⲣⲱⲙⲉ ⲥⲱⲧⲙ ⲉⲣⲟϥ ⲁⲩⲱ ⲟⲩⲃⲟⲧⲉ ⲡⲉ ϩⲛ ⲛⲉⲅⲣⲁⲫⲏ. ⲉⲣⲉϣⲁⲛⲛⲁⲩ ⲇⲉ ⲟⲛ 
ⲛⲟⲩⲟⲉⲓϣ ⲛⲓⲙ ⲉϩⲉⲛ ⲣⲱⲙⲉ ϩⲣⲁⲓ ⲛϩⲏⲧⲉ ⲉⲩϫⲓ ⲉⲩϯ ⲙⲛ ⲛⲉⲩⲉⲣⲏⲩ ϩⲛ ⲟⲩ
 
ⲕⲣⲟϥ ⲉⲓⲙⲉ ϫⲉ ⲉⲩⲣ ϣⲁⲁⲣⲉ ⲉⲣⲟⲟⲩ ⲉⲃⲟⲗϩⲓⲧⲙ ⲡⲥⲁⲧⲁⲛⲁⲥ ⲉⲧⲣⲉϥϣⲟⲡⲟⲩ 
ⲛⲁϥ ϩⲁ ϩⲉⲛ ϫⲱϩⲙ ⲙⲛ ϩⲉⲛ ϫⲓⲟⲩⲉ ⲙⲛ ϩⲉⲛ ϭⲟⲗ ⲙⲛ ⲛⲟⲃⲉ ⲛⲓⲙ ⲙⲛ 
ⲡⲁⲣⲁⲃⲁ ⲛⲓⲙ. <pb xml:id="ⲥ︦ⲙ︦ⲍ︦"/> ⲟⲩⲁⲕⲁⲑⲁⲣⲧⲟⲥ ⲡⲉ ⲡⲉⲩϩⲟⲣ ⲛⲛⲁϩⲣⲉ ⲉϥϣⲁⲛ
ⲕⲧⲟϥ ⲉⲛⲉϥⲕⲁ ⲃⲟⲗ ⲛϥⲟⲩⲟⲙⲟⲩ ϩⲛ ⲟⲩϭⲉⲡⲏ ⲉⲙⲡⲁⲧⲟⲩⲱⲥⲕ ⲟⲩϩⲟⲩⲟ ⲁⲕⲁ
ⲑⲁⲣⲧⲟⲥ ⲇⲉ ⲡⲉ ⲉϥϣⲁⲛⲕⲧⲟϥ ⲉⲣⲟⲟⲩ ⲛϥⲟⲩⲟⲙⲟⲩ ⲙⲛⲛⲥⲁ ⲧⲣⲉⲩⲗⲱⲥⲕ ⲁⲩⲱ 
ⲛⲥⲉⲕⲛⲟⲥ ⲛⲥⲉⲣ ϥⲛⲧ ϩⲉⲛ ⲁⲕⲁⲑⲁⲣⲧⲟⲥ ⲛⲛⲁϩⲣⲙ ⲡⲛⲟⲩⲧⲉ ⲛⲉ ⲛⲉⲧⲕⲧⲟ 
ⲙⲙⲟⲩ ⲧⲁⲭⲩ ⲉϩⲣⲁⲓ ⲉⲡⲛⲟⲃⲉ ⲛⲧⲁⲩⲕⲁⲁϥ ⲛⲥⲱⲟⲩ ϩⲉⲛ ϩⲟⲩⲉ ⲁⲕⲁⲑⲁⲣ
ⲧⲟⲥ ⲇⲉ ⲛⲉ ⲉⲩϣⲁⲛⲟⲩⲉϣ ⲕⲧⲟⲟⲩ ⲉⲡⲛⲟⲃⲉ ⲉⲛⲧⲁⲩⲕⲁⲁϥ ⲛⲥⲱⲟⲩ ⲛⲥⲉⲁⲁϥ ⲟⲛ 
ⲛⲕⲉⲥⲟⲡ ⲙⲛⲛⲥⲁ ⲧⲣⲉⲩⲥⲙⲛⲧⲥ ⲉⲧⲙⲁⲁϥ ⲏ ⲉⲧⲙⲕⲟⲧⲟⲩ ⲉⲣⲟϥ. ⲡⲕⲱϩⲧ ⲉⲛⲧⲁ 
ⲡⲉⲧϣⲁϫⲉ ⲛⲙⲙⲉ ⲣ ϩⲁϩ ⲛϩⲓⲥⲉ ⲏ ⲉⲛⲧⲁⲛⲣ ϩⲁϩ ⲛϩⲓⲥⲉ ϣⲁⲛⲧⲉⲛⲟϣⲙⲉϥ 
ⲛⲉⲧϫⲉⲣⲟ ⲙⲙⲟϥ ⲛⲕⲉⲥⲟⲡ ⲏ ⲛⲉⲧⲛⲓϥⲉ ⲛⲥⲱϥ ϩⲣⲁⲓ ⲛϩⲏⲧⲉ ⲣⲱϣⲉ ⲙⲛ 
ⲡⲛⲟⲩⲧⲉ. ⲉⲃⲟⲗⲧⲱⲛ ϫⲉ ⲟⲩⲛ ⲟⲩⲉⲃⲟⲧ ⲛⲁⲟⲩⲉⲓⲛⲉ ⲙⲡⲁⲧⲉⲧⲁϩⲟ ⲙⲡⲉⲛⲧⲁϥ
ϫⲁϩⲙⲉϥ ⲏ ⲡⲉⲛⲧⲁϥϫⲓⲟⲩⲉ ⲏ ⲡⲉⲛⲧⲁϥϯ ⲙⲡⲉⲧϩⲓⲧⲟⲩⲱϥ ⲉⲃⲟⲗϩⲛ ⲧⲉϥⲧⲟ. 
<pb xml:id="ⲥ︦ⲙ︦ⲏ︦"/> ⲙⲏ ⲛϩⲱ ⲁⲛ ⲉⲣⲟⲛ ⲉⲧⲣⲉ ⲡⲛⲟⲩⲧⲉ ⲕⲱ ⲛⲁⲛ ⲉⲃⲟⲗ ⲛⲛⲉⲛⲛⲟⲃⲉ ⲉⲛ
ⲧⲁⲛⲛⲁⲩ ϩⲣⲁⲓ ⲛϩⲏⲧⲉ ϫⲓⲛ ⲛϣⲟⲣⲡ ⲏ ⲉⲣⲉⲥⲟⲟⲩⲛ ⲧⲱⲛ ϫⲉ ⲁϥⲕⲁⲁⲩ ⲛⲉ ⲉⲃⲟⲗ 
 
ϫⲉ ⲉⲣⲉⲕⲧⲟ ⲉⲣⲟⲟⲩ ⲛⲕⲉⲥⲟⲡ ⲉϩⲉⲛ ⲡⲉⲑⲟⲟⲩ. ⲙⲏ ⲁⲣⲣ ⲡⲱⲃϣ ⲛⲧⲟ ⲛⲛϫⲱϩⲙ 
ⲙⲛ ⲛⲥⲱⲱϥ ⲙⲛ ⲡϣⲱⲗ ⲛϫⲓⲟⲩⲉ ⲉⲃⲟⲗϩⲛ ⲛⲛⲕⲁ ⲙⲡⲉⲑⲩⲥⲓⲁⲥⲧⲏⲣⲓⲟⲛ ⲙⲛ 
ⲡϫⲓⲟⲩⲉ ⲉⲃⲟⲗϩⲛ ⲛⲕⲁ ⲛⲓⲙ ⲙⲛ ⲛⲟⲃⲉ ⲛⲓⲙ ⲛⲧⲁⲛⲁⲁⲩ ϩⲣⲁⲓ ⲛϩⲏⲧⲉ. ⲡⲗⲏⲛ 
ⲛⲧⲟ ⲑⲗⲗⲱ ⲉⲡⲓⲇⲏ ⲁⲣⲉⲥϩⲁⲓ ⲛⲁⲛ ϫⲉ ⲁⲓⲟⲩⲉⲛϩ ⲡⲁϩⲏⲧ ⲧⲏⲣϥ ⲉⲣⲱⲧⲛ ⲡⲉ 
ⲁⲣⲟⲩⲉⲛϩ ⲡⲟⲩϩⲏⲧ ⲉⲣⲟⲛ ⲛⲧⲉⲓϩⲉ ⲛⲛⲉ ϭⲉ ⲣⲱⲙⲉ ⲟⲩⲱⲛϩ ⲡⲉϥϩⲏⲧ ⲉⲣⲱⲙⲉ 
ⲉⲛⲉϩ. ⲙⲏ ⲉⲙⲙⲉ ⲙⲙⲟ ⲉⲙⲙⲟⲥⲧⲉ ⲛⲧⲁⲡⲟⲗⲗⲉ ⲏ ⲉⲙⲙⲉ ⲙⲙⲟⲥ ⲉⲙⲙⲟⲥⲧⲉ 
ⲙⲙⲟ ⲛⲧⲟ ⲏ ⲉⲙⲙⲉ ⲛⲟⲩⲉⲓ ⲙⲙⲱⲧⲛ ⲧⲏⲣⲧⲛ ϩⲁⲧⲛ ⲧⲏⲩⲧⲛ ⲉⲙⲙⲟⲥⲧⲉ ⲛⲟⲩⲉⲓ 
ⲏ ⲉⲙⲙⲟⲥⲧⲉ ⲛⲧⲟϥ ⲛⲟⲩⲁ ϩⲁⲧⲏ ⲉⲙⲙⲉ ⲛⲟⲩⲁ. ⲙⲏ ⲙⲡⲉⲑⲟⲟⲩ ⲁⲛ ⲡⲉⲧⲛ
ⲙⲟⲥⲧⲉ ⲙⲙⲟϥ. ⲁⲩⲱ ⲉⲧⲃⲉ ⲟⲩ <pb xml:id="ⲥ︦ⲙ︦ⲑ︦"/> ⲁⲣⲡⲱⲱⲛⲉ ⲉⲧⲙⲁϩⲉⲣⲁⲧⲉ ⲏ ⲉⲧⲣⲉⲥ
ⲁϩⲉⲣⲁⲧⲥ ⲛⲙⲙⲉ ⲙⲛⲛⲥⲁ ⲧⲣⲉⲥϫⲟⲟⲥ ⲙⲡⲉⲙⲧⲟ ⲉⲃⲟⲗ ⲙⲡⲛⲟⲩⲧⲉ ⲙⲛ ⲡϩⲗⲗⲟ 
ⲙⲛ ⲛⲉⲛⲧⲁⲩⲉⲓ ⲛⲙⲙⲁϥ ⲙⲛ ⲛⲉⲥⲛⲏⲩ ⲧⲏⲣⲟⲩ ⲉⲧϩⲁⲧⲛ ⲧⲏⲩⲧⲛ ⲉⲣⲉⲥⲟⲟⲩϩ 
ⲉϩⲟⲩⲛ ϩⲓ ⲟⲩⲥⲟⲡ. ⲧⲉⲧⲙⲁⲉⲓⲏⲩ ⲧⲱⲛⲉ ⲉⲣⲉϫⲱ ⲙⲙⲟⲥ ϫⲉ ⲙⲡⲓⲉϣⲧⲱϭⲉ 
 
ⲙⲡⲁϩⲏⲧ ⲉⲡⲱⲥ. ϯⲥⲟⲟⲩⲛ ϫⲉ ⲉⲧⲃⲉ ⲟⲩ ⲙⲡⲉ ⲡⲟⲩϩⲏⲧ ⲧⲱϭⲉ ⲉⲡⲉⲥϩⲏⲧ 
ⲡⲁⲛⲧⲱⲥ ⲙⲡⲉ ⲡⲉⲥϣⲁϫⲉ ⲣ ϣⲁⲩ ⲛⲉ ⲏ ⲙⲡⲉ ⲡⲱ ⲣ ϣⲁⲩ ⲛⲁⲥ ⲛⲧⲟ. ⲛⲧⲉⲓϩⲉ 
ⲟⲛ ⲉⲣⲉ ⲡⲟⲩϣⲁϫⲉ ⲛⲁⲣ ϣⲁⲩ ⲛⲁⲛ ⲛⲁϣ ⲛϩⲉ ⲙⲡⲉⲛϣⲁϫⲉ ⲣ ϣⲁⲩ ⲛⲉ 
ⲁⲛ. ⲙⲏ ⲛⲟⲩⲙⲉ ⲁⲛ ⲡⲉ ⲡϣⲁϫⲉ ⲉⲛⲧⲁ ⲡϩⲗⲗⲟ ϫⲟⲟϥ ⲉϥϭⲟⲛⲧ ϫⲉ ⲁⲣⲉⲣ 
ⲛⲓⲟⲩⲟⲉⲓϣ ⲧⲏⲣⲟⲩ ⲉⲣⲉϥⲓ ϩⲁ ⲡϣⲟϫⲛⲉ ⲙⲡⲇⲓⲁⲃⲟⲗⲟⲥ ⲉⲛϩⲉⲧⲁⲍⲉ ⲙⲙⲟ 
ⲛϩⲁϩ ⲛⲥⲟⲛ ϫⲉ ⲧⲁⲙⲟⲛ ϫⲉ ⲉⲣⲉⲙⲟⲕϩ ⲛⲟⲩ ⲛⲙⲙⲁⲥ ⲁⲩⲱ ⲙⲡⲉϫⲟⲟⲥ. 
ⲙⲡⲉⲉϣϥⲓ ⲇⲉ ϩⲱⲱϥ ϩⲁ ⲡϣⲁϫⲉ ⲉⲛⲧⲁⲩϫⲟⲟϥ ⲛⲉ ⲉⲃⲟⲗϩⲓⲧⲙ ⲡⲛⲟⲩⲧⲉ 
ϫⲉ ϫⲱⲛⲧ ⲛⲕⲉⲥⲟⲡ <pb xml:id="ⲥ︦ⲛ︦"/> ⲙⲛ ⲧⲟⲩϣⲉⲉⲣⲉ ⲉⲥϣⲁⲛⲧⲉⲣ ⲁⲧⲥⲱⲧⲙ ⲛⲥⲱ 
ⲧⲛⲛⲟⲟⲩ ⲛⲁⲛ ⲉⲁⲣⲉⲣ ⲁⲧⲥⲱⲧⲙ ⲛϩⲟⲩⲟ ⲉⲣⲟⲥ ⲙⲡⲉⲉϣϥⲓ ⲉⲣⲟ ϣⲁ ⲡⲙⲉϩ 
ϣⲟⲙⲛⲧ ⲏ ⲡⲙⲉϩ ϥⲧⲟⲟⲩ ⲛϩⲟⲟⲩ ⲙⲡⲁⲧⲉⲧⲛⲛⲟⲟⲩ ⲛⲁⲛ ⲛⲛⲟⲩϣⲁϫⲉ ⲛⲙⲕⲁϩ 
ⲛϩⲏⲧ ⲏ ⲛⲉⲧⲛϣⲁϫⲉ ϩⲓ ⲟⲩⲥⲟⲡ. ⲏ ⲧⲉⲛⲁϣϥⲓ ⲛⲧⲟ ϩⲁ ⲡϩⲁⲡ ⲙⲡⲛⲟⲩⲧⲉ ⲉⲣⲉ
ⲃⲱⲱⲣⲉ ⲛⲧⲟⲩⲥⲱⲛⲉ ⲉⲃⲟⲗ ⲙⲙⲟⲛ ⲛⲧⲉⲓϩⲉ ⲛⲟⲩⲥⲟⲡ ⲛⲟⲩⲱⲧ ϫⲉ ⲁ ⲡⲡⲟⲛⲏⲣⲟⲥ 
ⲧⲁⲕⲟ ⲙⲡⲉⲧⲛϩⲏⲧ ⲉϩⲟⲩⲛ ⲉⲛⲉⲧⲛⲉⲣⲏⲩ ⲏ ⲙⲡⲛⲟⲩⲧⲉ ⲛⲁϫⲛⲟⲩ ⲁⲛ ⲛⲙⲙⲁⲥ 
ϫⲉ ⲛⲧⲁⲥϫⲓⲧⲉ ⲛϭⲟⲛⲥ ϩⲛ ⲟⲩ. ⲙⲏ ⲟⲩⲛ ϭⲉⲛⲟⲃⲉ ⲣⲱ ⲉⲁⲥⲣ ⲛⲟⲃⲉ ⲉⲣⲟ 
 
ⲛϩⲏⲧϥ ⲡⲃⲟⲗ ⲛⲛⲉⲛⲧⲁⲛⲥⲱⲧⲙ ⲉⲣⲟⲟⲩ. ⲙⲏ ⲁⲣⲧⲁϩⲟⲥ ⲣⲱ ⲉⲥⲡⲁⲣⲁⲃⲁ ⲛⲟⲩⲉⲓ 
ⲛⲛⲉⲛⲧⲟⲗⲏ ⲉⲧⲛⲁⲙⲟⲕϩ ⲛϩⲏⲧ ⲉϫⲱⲟⲩ ⲙⲡⲉϩⲟⲟⲩ ⲙⲛ ⲧⲉⲩϣⲏ. ⲏ ⲉⲓⲧ
ⲙⲁⲓⲟ ⲙⲙⲟⲥ ϫⲉ ⲁⲥϫⲱ ⲛϩⲉⲛϣⲁϫⲉ ⲛⲥⲱ. ⲏ ⲛϯⲱⲡ ⲁⲛ ⲛⲛⲉⲛⲧⲁⲥϫⲟⲟⲩ 
ⲛⲥⲱ ⲉⲥⲕⲁⲧⲁⲗⲁⲗⲓ ϫⲉ ϩⲉⲛ ⲛⲟⲃⲉ ⲛⲉ. ⲕⲁⲧⲁⲗⲁ<pb xml:id="ⲥ︦ⲛ︦ⲁ︦"/>ⲗⲉⲓ ϭⲉ ⲛⲥⲱⲓ 
ⲧⲏⲣⲧⲛ ⲧϭⲁⲉⲓⲟⲉⲓ ϭⲉ ϩⲓ ⲟⲩⲥⲟⲡ ⲛⲉⲥⲛⲏⲩ ⲉⲃⲟⲗϫⲉ ϯⲧϭⲁⲉⲓⲏⲩ ⲣⲱ ϩⲛ 
ⲛⲁϩⲃⲏⲩⲉ ⲛⲧⲉⲧⲛϯ ⲙⲧⲟⲛ ⲇⲉ ⲛⲁⲓ ⲁⲩⲱ ⲛⲏⲧⲛ ϩⲛ ⲛⲉⲧⲛⲙⲟⲕϩ ⲛϩⲏⲧ 
ⲉⲧⲃⲏⲧⲟⲩ ⲏ ⲉϫⲱⲟⲩ ϣⲁ ϩⲟⲩⲛ ⲉⲧⲉⲛⲟⲩ ⲉⲛⲑⲗⲓⲃⲉ ⲛⲛⲉⲛⲉⲣⲏⲩ ⲉⲡϫⲓⲛϫⲏ ⲉⲙⲛ 
ⲗⲁⲁⲩ ⲛϩⲏⲧⲛ ϣⲁⲁⲧ ⲛⲗⲁⲁⲩ ϫⲓⲛ ⲟⲩⲥⲃⲱ ⲙⲛ ⲟⲩϣⲁϫⲉ ϣⲁ ϩⲣⲁⲓ ⲉⲑⲃⲥⲱ 
ⲙⲛ ⲧⲉⲧⲣⲟⲫⲏ. ⲉϣϫⲉ ⲧⲛⲕⲱ ⲉⲃⲟⲗ ⲛⲛⲉⲛⲉⲣⲏⲩ ⲉⲛⲣ ⲛⲟⲃⲉ ⲉⲡⲛⲟⲩⲧⲉ ⲉⲛⲧⲛ
ⲥⲟⲟⲩⲛ ⲁⲛ ϫⲉ ⲁ ⲡⲛⲟⲩⲧⲉ ⲕⲱ ⲛⲁⲛ ⲉⲃⲟⲗ ⲏ ϫⲉ ⲁϥϩⲱⲧⲡ ⲉⲣⲟⲛ ⲉⲃⲟⲗϫⲉ 
ⲧⲛⲛⲁⲩ ⲙⲙⲟⲛ ϫⲉ ⲉⲛϫⲏⲕ ⲉⲃⲟⲗ ⲁⲛ ϩⲛ ⲧⲙⲉ ⲉⲓⲉ ⲉⲧⲃⲉ ⲟⲩ ⲛⲧⲟϥ ⲉϥⲙⲟⲕϩ 
ⲛⲛⲁϩⲣⲁⲛ ⲉⲧⲣⲉⲧⲛⲕⲱ ⲛⲁⲓ ⲉⲃⲟⲗ ⲉⲓϣⲁⲛⲣ ⲛⲟⲃⲉ ⲉⲣⲱⲧⲛ ⲏ ⲉⲧⲣⲁⲕⲱ ⲛⲏⲧⲛ 
ⲉⲃⲟⲗ ⲛⲧⲱⲧⲛ ⲉⲧⲉⲧⲛϣⲁⲛⲣ ⲛⲟⲃⲉ ⲉⲣⲟⲓ. ⲏ ⲉⲣⲉⲥⲟⲟⲩⲛ ⲧⲱⲛ ϫⲉ ⲉⲣⲉϣⲁⲛⲧⲙ
ⲧⲱϭⲉ ⲙⲡⲟⲩϩⲏⲧ ⲉⲡⲉⲥϩⲏⲧ ⲓ︦ⲥ︦ ⲛⲁⲧⲱϭⲉ ⲙⲡⲟⲩϩⲏⲧ ⲉⲡⲱϥ ⲏ ϥⲛⲁⲧⲱϭⲉ 
ⲙⲡⲉϥϩⲏⲧ ⲉⲡⲟⲩϩⲏⲧ ⲕⲱ ⲉⲃⲟⲗ ⲛⲧⲟⲩⲥⲱⲛⲉ ⲛⲧⲉⲧⲛϥⲓ ϩⲁ ⲛⲉⲧⲛⲉⲣⲏⲩ ϩⲛ 
ⲑⲟⲧⲉ <pb xml:id="ⲥ︦ⲛ︦ⲃ︦"/> ⲙⲡϫⲟⲉⲓⲥ ⲛⲧⲉⲧⲛϫⲉⲕ ⲡⲉⲧⲛϩⲱⲃ ⲉⲃⲟⲗ ϫⲉ ⲛⲛⲉⲧⲛⲣ ϩⲧⲏⲧⲛ ϩⲙ 
 
ⲡⲉϩⲟⲟⲩ ⲉⲧⲉⲣⲉ ⲙⲛⲧⲛⲁϣⲧ ⲛⲓⲙ ⲛⲁⲁⲛⲁⲭⲱⲣⲉⲓ ⲉⲃⲟⲗ ⲙⲙⲟⲛ. ⲉⲣⲉϣⲁⲛϫⲟⲟⲥ 
ϫⲉ ⲉⲓⲙⲏⲣ ⲛⲙⲙⲁⲥ ϩⲛ ⲟⲩ ⲏ ϫⲉ ⲙⲛⲧⲁⲓ ⲙⲟⲥⲧⲉ ⲉϩⲟⲩⲛ ⲉⲣⲟⲥ ϥⲥⲏϩ ϫⲉ 
ϣⲁⲣⲉ ⲡⲙⲟⲥⲧⲉ ⲧⲟⲩⲛⲉⲥ ⲟⲩϯⲧⲱⲛ ⲧⲁⲅⲁⲡⲏ ϩⲱⲱϥ ϣⲁⲥϥⲓ ϩⲁ ϩⲱⲃ ⲛⲓⲙ. 
ⲉϣϫⲉ ⲙⲡⲉϣⲛ ϩⲧⲏ ϩⲁⲣⲟⲛ ⲁⲛⲟⲛ ⲛⲓⲣⲱⲙⲉ ⲉⲧⲙⲡϣⲁ ⲛⲙⲕⲁϩ ⲛⲓⲙ ⲉⲛⲧⲛ
ⲛⲟⲟⲩ ⲛⲉ ⲛⲛⲉⲓⲥⲟⲡ ⲧⲏⲣⲟⲩ ⲉⲓⲥ ϩⲟⲩⲟ ⲉⲉⲃⲟⲧ ⲥⲛⲁⲩ ⲉⲛⲟⲩⲱϣ ⲉⲧⲣⲉⲧⲛⲣ ⲟⲩϩⲏⲧ 
ⲛⲟⲩⲱⲧ ⲛⲧⲉⲧⲛϫⲉⲕ ⲡⲉⲧⲛϩⲱⲃ ⲉⲃⲟⲗ ⲏ ⲛⲁϣ ⲛϩⲉ ⲛⲧⲟ ⲧⲉⲛⲁⲥⲟⲟⲩⲧⲛ ⲉⲣⲉ
ⲙⲓϣⲉ ⲙⲛ ⲧⲁⲅⲁⲡⲏ ⲁⲩⲱ ϯⲣⲏⲛⲏ ⲙⲛ ⲑⲩⲡⲟⲧⲁⲅⲏ ⲉⲧⲙⲕⲁⲁⲩ ⲉⲉⲓ ⲉϩⲟⲩⲛ 
ⲉⲡⲟⲩϩⲏⲧ ⲛⲑⲉ ⲉⲧⲉ ⲙⲡⲉϣⲱⲡ ⲉⲣⲟ ⲛⲧⲉⲛⲥⲃⲱ ⲉⲛⲧⲛⲛⲟⲟⲩ ⲛⲉ. ⲙⲏ ⲉⲛⲧⲁⲣ
ⲧⲛⲛⲟⲩ ⲛⲁⲛ ⲁⲛ ϫⲉ ϯⲛⲁⲁϩⲉⲣⲁⲧ ⲁⲛ ⲛⲙⲙⲁⲥ ⲥⲉⲟⲩⲉϣ ϥⲓⲧ ⲙⲙⲁⲩ ⲙⲁⲣⲟⲩ
ϥⲓⲧ ⲥⲉⲟⲩⲉϣ ⲕⲁⲁⲥ ⲛⲧⲟⲥ <pb xml:id="ⲥ︦ⲛ︦ⲅ︦"/> ⲙⲁⲣⲟⲩⲕⲁⲁⲥ ϫⲉ ⲥⲟ ⲛⲁⲧⲥⲱⲧⲙ ⲛⲥⲱ. ⲉⲛⲛⲁ 
ϣⲁϩⲉⲣⲁⲧⲛ ⲧⲱⲛ ⲁⲛⲟⲛ ⲏ ⲉⲛⲛⲁϣϥⲓ ⲡⲣⲟⲟⲩϣ ⲙⲡⲉⲓϩⲱⲃ ⲛⲟⲩⲱⲧ ⲙⲛ 
ⲛⲉⲛⲉⲣⲏⲩ ⲛⲁϣ ⲛϩⲉ ⲁⲛⲟⲛ ⲁⲩⲱ ⲛⲧⲟ ⲉⲣⲉⲟ ⲛⲁⲧⲥⲱⲧⲙ ⲛⲥⲱⲛ. ⲉϣϫⲉ ⲁⲥϩⲣⲟϣ 
ⲉⲣⲟ ⲁⲣϩⲣⲟϣ ⲉⲣⲟⲛ ϩⲱⲱⲛ ⲁⲩⲱ ⲉϣϫⲉ ⲁⲣϩⲣⲟϣ ⲉⲣⲟⲛ ⲉⲓⲉ ⲁⲛⲟⲕ ⲁⲩⲱ ⲛⲧⲟ 
ⲁⲩⲱ ⲟⲩⲟⲛ ⲛⲓⲙ ⲉⲧⲉ ⲛϩⲛⲁⲩ ⲁⲛ ⲉⲕⲱ ⲉⲃⲟⲗ ⲛⲛⲉⲧϩⲓⲧⲟⲩⲱⲟⲩ ϫⲉ ⲁⲩϫⲱ 
 
ⲛϩⲉⲛ ϣⲁϫⲉ ⲛⲥⲱⲟⲩ ⲁⲛϩⲣⲟϣ ⲉⲡⲛⲟⲩⲧⲉ ⲉⲧⲙⲧⲣⲉϥⲕⲱ ⲛⲁⲛ ⲉⲃⲟⲗ ⲛⲛⲉⲛ
ⲛⲟⲃⲉ. ⲏ ⲛⲧⲁⲥⲥⲟϣⲉ ϩⲛ ⲟⲩ ⲛϩⲟⲩⲟ ⲉⲑⲉ ⲉⲛⲧⲁⲛⲥⲉϣ ⲡⲛⲟⲩⲧⲉ ⲙⲙⲟⲥ ϩⲛ 
ⲛⲉⲛⲛⲟⲃⲉ ⲙⲛ ⲛⲉⲛⲡⲁⲣⲁⲃⲁⲥⲓⲥ ⲧⲏⲣⲟⲩ. ⲛⲧⲉⲱϣ ⲁⲛ ⲏ ⲛⲧⲛⲱϣ ⲁⲛ ϫⲉ ϩⲙ 
ⲡⲧⲣⲉⲕⲡⲁⲣⲁⲃⲁ ⲙⲡⲛⲟⲙⲟⲥ ⲕⲥⲱϣ ⲙⲡⲛⲟⲩⲧⲉ. ⲛⲁⲙⲉ ϯⲙⲉⲉⲩⲉ ϫⲉ ⲉⲛⲉⲛ
ⲧⲁⲥⲣ ⲛⲟⲃⲉ ⲉⲡⲛⲟⲩⲧⲉ ⲉⲣⲟ ⲁⲛ ⲛⲉⲣⲁⲥⲟⲡⲥ ⲉϫⲱⲥ ⲛⲧⲟⲟⲧⲟⲩ ⲛⲛⲉⲧⲛⲁⲉⲡⲓⲧⲓⲙⲁ 
ⲛⲁⲥ ⲉⲧⲣⲉⲩⲕⲱ ⲛⲁⲥ ⲉⲃⲟⲗ ⲉⲣⲉ ⲡⲛⲟⲩⲧⲉ ϭⲟⲛⲧ ⲉⲣⲟⲥ. ⲧⲛⲥⲟⲡⲥ ⲇⲉ ϩⲱ
<pb xml:id="ⲥ︦ⲛ︦ⲇ︦"/>ⲱϥ ⲙⲙⲟ ⲉⲧⲣⲉⲕⲱ ⲉⲃⲟⲗ ⲛⲧⲟⲩⲥⲱⲛⲉ ⲙⲡⲉⲣ ϩⲛⲉ ϫⲉ ⲁⲥϫⲱ ⲛϩⲉⲛ 
ϣⲁϫⲉ ⲛⲥⲱ. ⲁⲛⲟⲕ ⲙⲉⲛ ϯⲥⲩⲙⲃⲟⲗⲉⲩⲉ ⲛⲉ ⲉⲧⲣⲉϯ ⲡⲟⲩϩⲏⲧ ⲛⲁⲛ ⲛⲧⲉⲥⲣ 
ⲙⲗⲁϩ ⲉⲃⲟⲗ ϩⲱⲥ ⲙⲁⲧⲟⲓ ⲉⲛⲁⲛⲟⲩϥ ⲛⲧⲉ ⲡϫⲟⲉⲓⲥ ⲓ︦ⲥ︦ ⲛⲧⲉⲙⲓϣⲉ ⲙⲛ ⲡⲥⲁ
ⲧⲁⲛⲁⲥ ⲙⲛ ⲛⲉϥⲙⲉⲉⲩⲉ ⲉⲑⲟⲟⲩ ⲛⲧⲉⲧⲁⲩⲟϥ ⲉⲡⲉⲥⲏⲧ ⲛⲧⲉϩⲱⲧⲡ ⲉⲧⲟⲩⲥⲱⲛⲉ 
ϩⲙ ⲡⲟⲩϩⲏⲧ ϩⲙ ⲡⲟⲩⲗⲁⲥ ⲁⲛ ⲛⲧⲉⲧⲛϫⲱⲕ ⲉⲃⲟⲗ ⲙⲡⲉⲧⲛϩⲱⲃ. ⲏ ⲣⲱ ⲛⲓⲙ 
ⲡⲉⲧⲥⲟⲟⲩⲛ ϫⲉ ⲧⲉⲛⲟⲓ ϫⲉ ⲟⲩ ⲡⲉⲥⲣ ⲙⲗⲁϩ ⲉⲃⲟⲗ ⲏ ⲉⲛⲛⲁⲉⲓⲙⲉ ⲧⲱⲛ ϫⲉ 
ⲧⲉⲧⲥⲁⲃⲟⲉⲓⲧ ⲉⲡⲡⲟⲗⲉⲙⲟⲥ ⲉⲓⲙⲏⲧⲉⲓ ⲛⲧⲉⲧⲛϫⲣⲟ ⲏ ⲛⲧⲉϫⲣⲟ ⲉⲡⲡⲉⲑⲟⲟⲩ 
 
ⲉⲧⲡⲱⲣϫ ⲙⲙⲱⲧⲛ ⲉⲛⲉⲧⲛⲉⲣⲏⲩ ⲁⲩⲱ ⲁⲛⲟⲛ ⲧⲏⲣⲛ ⲛⲧⲛⲣ ⲙⲡϣⲁ ⲉⲧⲣⲉ 
ⲡϫⲟⲉⲓⲥ ⲧⲁⲁⲥ ⲛⲁⲛ ⲉⲧⲣⲉⲛϫⲣⲟ ⲉⲡⲉⲑⲟⲟⲩ ⲛⲓⲙ. ⲉϣϫⲉ ⲉϩⲛⲉ ⲁⲛ ⲉϩⲱⲧⲡ 
ⲉⲧⲟⲩⲥⲱⲛⲉ ϩⲱⲥ ϣⲃⲣ ⲣ ϩⲱⲃ ⲙⲡⲉⲓϩⲱⲃ ⲛⲟⲩⲱⲧ ⲉⲛⲧⲁ ⲡⲛⲟⲩⲧⲉ ⲧⲉϣ ⲧⲏⲩⲧⲡ 
ⲉⲣⲟϥ ⲁⲩⲱ ⲉϣϫⲉ ⲁⲣⲧⲟϣⲉ ⲛⲁⲙⲉ ⲉϩⲱⲧⲡ ⲉⲡⲙⲉ<pb xml:id="ⲥ︦ⲛ︦ⲉ︦"/>ⲉⲩⲉ ⲉⲑⲟⲟⲩ ⲛϩⲟⲩⲟ 
ⲉϩⲱⲧⲡ ⲉⲧⲟⲩⲥⲱⲛⲉ ⲁⲩⲱ ⲉϣϫⲉ ⲧⲉⲛⲁϣϭⲙϭⲟⲙ ⲁⲛ ⲉⲣ ⲟⲩϩⲏⲧ ⲛⲟⲩⲱⲧ 
ⲛⲙⲙⲁⲥ ⲉⲧⲃⲉ ⲧⲉⲛⲧⲟⲗⲏ ⲙⲡⲛⲟⲩⲧⲉ ⲉⲧⲃⲏⲧⲛ ⲁⲛ ϫⲉ ⲛⲛⲉϫⲟⲟⲥ ϫⲉ ⲛⲧⲱⲧⲛ 
ⲡⲉⲧϯ ϩⲧⲟⲣ ⲉⲣⲟⲓ ⲉⲓⲉ ⲛⲧⲟ ⲏ ⲛⲧⲟⲥ ⲥⲁϩⲱⲧⲛ ⲉⲃⲟⲗ ⲏ ⲁⲛⲁⲭⲱⲣⲉⲓ ⲛⲏⲧⲛ. ⲛⲑⲉ 
ⲅⲁⲣ ⲉⲧⲉⲧⲛⲁⲣ ϣⲁⲩ ⲁⲛ ⲛⲛⲉⲧⲛⲉⲣⲏⲩ ϫⲉ ⲁⲧⲉⲧⲛϣⲱⲡⲉ ⲛϫⲣⲟⲡ ⲛⲏⲧⲛ 
ⲟⲩⲁⲁⲧⲧⲏⲩⲧⲛ ⲙⲛ ⲟⲩⲟⲛ ⲛϩⲏⲧⲧⲏⲩⲧⲛ ⲛⲁⲣ ϣⲁⲩ ⲙⲛ ϩⲛ ⲕⲟⲟⲩⲉ ⲉⲡⲉⲓϩⲱⲃ. 
ⲙⲡⲛⲟⲩⲧⲉ ⲛⲁⲕⲁⲁⲛ ⲁⲛ ϩⲛ ⲧⲉⲓⲑⲗⲓⲯⲓⲥ ⲛⲧⲉⲓϩⲉ ⲛⲙⲕⲁϩ ⲛϩⲏⲧ ⲧⲛⲛⲁϫⲛⲧ 
ϩⲉⲛ ⲕⲟⲟⲩⲉ ⲟⲛ ⲁⲗⲗⲁ ϣⲱⲧ ⲉⲃⲟⲗ ⲛⲧⲟϥ ⲙⲡⲣⲧⲣⲁⲥⲱⲧⲙ ϫⲉ ⲁⲧⲉⲧⲛⲣ ϩⲁϩ 
ⲛϣⲁϫⲉ ⲙⲛ ⲡϩⲗⲗⲟ ϩⲉ ϩⲉ ⲙⲙⲟⲛ ⲙⲙⲟⲛ ⲉⲙⲡⲁⲧϥⲉⲓ ϣⲁⲣⲟⲛ ⲛⲧⲉ ⲡⲁϩⲏⲧ 
ⲏ ⲛⲧⲉ ⲡⲉⲧⲛϩⲏⲧ ⲙⲕⲁϩ ⲉⲣⲱⲧⲛ ⲛϩⲟⲩⲟ ⲉⲡⲁⲓ. ϩⲱ ⲛⲧⲉⲓϩⲉ. 
 
<pb xml:id="ⲥ︦ⲛ︦︦ϝ︦"/> ⲛϣⲁϫⲉ ⲙⲡⲉⲧⲙⲟⲕϩ ⲛϩⲏⲧ ⲏ ⲡⲉⲛⲧⲁϥⲟⲩⲱⲗⲥ ⲛϩⲏⲧ

ⲉⲓⲉ ⲛϯⲏⲡ ⲁⲛ ⲏ ⲛⲧⲉⲏⲡ ⲁⲛ ⲛⲧⲟ ⲧⲥⲩⲛⲁⲅⲱⲅⲏ ⲉⲣ ϩⲟⲧⲉ ϩⲏⲧϥ ⲙⲡϣⲁϫⲉ 
ⲙⲡⲉⲡⲣⲟⲫⲏⲧⲏⲥ ϫⲉ ⲟⲩⲛⲟⲩⲧⲉ ⲛⲣⲉϥⲕⲱϩ ⲡⲉ ⲡϫⲟⲉⲓⲥ ⲉϥϫⲓ ⲕⲃⲁ ϩⲛ ⲟⲩϭⲱⲛⲧ 
ⲙⲡⲉⲧϯ ⲟⲩⲃⲏϥ ⲁⲩⲱ ⲉϥⲧⲁⲕⲟ ⲛⲧⲟϥ ⲛⲛⲉϥϫⲁϫⲉ. ⲙⲏ ⲟⲩⲛ ϭⲉ ϫⲁϫⲉ ⲛⲣⲉϥϯ 
ⲟⲩⲃⲉ ⲡⲛⲟⲩⲧⲉ ⲛϩⲟⲩⲟ ⲉⲛⲉⲧⲉⲓⲣⲉ ⲛϩⲉⲛ ⲕⲣⲟϥ ϩⲣⲁⲓ ⲛϩⲏⲧⲉ. ⲟⲩⲕⲟⲩⲛ ⲕⲁⲧⲁ 
ⲑⲉ ⲉⲛⲧⲁ ⲡϫⲟⲉⲓⲥ ϫⲟⲟⲥ ⲉⲛⲛⲁⲙⲟⲩ ⲛⲧⲉⲓϩⲉ ϩⲣⲁⲓ ϩⲛ ⲛⲉⲛⲛⲟⲃⲉ. ⲡⲉϫⲏ ⲛⲟⲩⲱ
ϩⲙ ϫⲉ ⲙⲡⲣϣⲁϫⲉ ⲛⲙⲙⲁⲛ ϩⲛ ⲟⲩⲛϣⲟⲧ ⲉⲕⲙⲓϣⲉ ⲙⲁⲗⲓⲥⲧⲁ ⲉⲁⲣⲭⲉⲓ. ⲏ 
ⲡⲟⲩϩⲱⲃ ⲣⲱ ⲡⲉⲙⲟⲩⲧⲉ ⲉⲡⲁⲓ ϫⲉ ⲣⲉϥϭⲱⲛⲧ ϩⲓ ϩⲏⲧ ϣⲏⲙ ⲉⲡⲙⲁ ⲛⲣⲱⲙⲉ 
ϩⲓ ⲥⲟⲛ. ⲉⲧⲃⲉ ⲟⲩ ⲛϥⲛⲁϭⲱⲛⲧ ⲁⲛ ⲏ ⲛϥⲛⲁⲙⲓϣⲉ ⲁⲛ ⲁⲣⲉⲱⲥⲕ ⲧⲱⲛⲉ ⲉⲧⲙ
ⲧⲣⲉⲩⲥⲱⲧⲙ ⲉⲧⲉⲓⲁⲛⲟⲙⲓⲁ ϫⲉ ϫⲓⲟⲩⲉ ϩⲣⲁⲓ ⲛϩⲏⲧⲉ ⲟⲛ <pb xml:id="ⲥ︦ⲛ︦ⲍ︦"/> ⲙⲛⲛⲥⲁ 
ⲧⲣⲉϥϫⲟⲟⲥ ⲉϩⲣⲁⲓ ⲉϫⲱ ϩⲛ ⲧⲙⲏⲧⲉ ⲛⲛⲁⲓ ⲙⲛ ⲛⲓⲕⲟⲟⲩⲉ ⲉⲧⲟϣ ⲛϭⲓ ⲡⲁⲓ ⲉⲧⲉⲣⲉ 
ⲡⲉⲧϣⲁϫⲉ ⲛⲙⲙⲉ. ⲥⲟⲟⲩⲛ ϫⲉ ⲛⲓⲙ ⲡⲉ ⲏ ⲁϣ ⲛⲉ ⲛⲁⲓ ⲉⲛⲧⲁ ⲡⲉⲧⲙⲙⲁⲩ ⲥⲙⲟⲩ 
ⲉⲣⲟ ϩⲛ ⲧⲉⲩⲙⲏⲧⲉ ⲉϥϫⲱ ⲙⲙⲟⲥ ϫⲉ ⲁ ⲡⲛⲟⲩⲧⲉ ⲛⲁ ⲛⲛⲉϥϣⲏⲣⲉ ⲁ ⲡⲛⲟⲩⲧⲉ 
 
ⲕⲱ ⲉⲃⲟⲗ ⲛⲛⲉⲩⲛⲟⲃⲉ ⲁ ⲡⲛⲟⲩⲧⲉ ⲟⲃϣϥ ⲉⲧⲙϫⲓ ϩⲁⲡ ⲛⲙⲙⲁⲛ ⲏ ⲉⲧⲙϯ ϩⲁⲡ 
ⲉⲣⲟⲛ ϩⲁⲣⲟⲟⲩ ⲙⲡⲉⲑⲟⲟⲩ ⲏ ⲛⲓⲡⲉⲑⲟⲟⲩ ⲉⲧⲉⲣⲉ ⲡⲁⲓ ⲉⲧⲙⲉϩ ⲛϣⲧⲟⲣⲧⲣ ⲉϩⲟⲩⲛ 
ⲉⲣⲟ ⲛⲟⲓ ϫⲉ ⲁϣ ⲛⲉ ⲛⲛⲟⲃⲉ ⲉⲧⲉⲣⲉ ⲡⲉⲧⲙⲙⲁⲩ ϫⲱ ⲙⲙⲟⲥ ⲉϩⲣⲁⲓ ⲉϫⲱ ⲛⲥⲁ 
ⲟⲩⲥⲁ ⲙⲙⲟ ϫⲉ ⲁⲩⲕⲱ ⲙⲙⲟⲟⲩ ⲛⲉ ⲉⲃⲟⲗ ⲏ ⲛⲁⲛ ⲡⲁⲗⲓⲛ ⲉⲁ ⲡⲕⲁⲕⲉ ⲉⲓ ⲉⲃⲟⲗ 
ⲉϥⲟⲩⲏϩ ⲛⲥⲁ ⲡⲟⲩⲟⲉⲓⲛ ⲁⲗⲗⲁ ⲛϥⲛⲁϣⲧⲁϩⲟϥ ⲁⲛ ⲉⲙⲡⲉ ⲡⲉϩⲟⲟⲩ ⲧⲏⲣϥ 
ϫⲱⲕ ⲡⲁⲗⲓⲛ ⲉⲁⲣⲉⲡⲱϩⲧ ⲙⲡⲥⲓϣⲉ ⲉϫⲙ ⲡⲉϩⲗⲟϭ ⲁⲗⲗⲁ ⲡⲥⲓϣⲉ ⲉⲧⲙⲙⲁⲩ 
ⲛⲁϣϥⲓ ⲁⲛ ⲙⲡⲉϩⲗⲟϭ ⲉⲛⲧⲁ ⲡⲛⲟⲩⲧⲉ ⲥⲙⲟⲩ ⲉⲣⲟϥ ϩⲣⲁⲓ ⲛϩⲏⲧⲉ ϣⲁ ϩⲉⲛ 
ϩⲟⲟⲩ ⲉⲙⲛⲧⲟⲩ ⲏⲡⲉ ⲁⲩⲱ ϣⲁ ⲉ<pb xml:id="ⲥ︦ⲛ︦ⲏ︦"/>ⲛⲉϩ. ⲙⲡⲣⲁⲡⲟⲣⲉⲓ ⲟⲛ ⲉⲣⲉⲥⲱⲧⲙ 
ⲉⲛⲁⲓ ⲛⲧⲉⲙⲉⲉⲩⲉ ϫⲉ ⲛⲧⲁ ⲡⲉⲧϫⲱ ⲛⲛⲁⲓ ⲛⲁⲩ ⲉϩⲉⲛ ϩⲃⲏⲩⲉ ⲉⲩϩⲏⲡ ⲉⲣⲟ ⲛⲧⲟ 
ⲏ ⲉⲣⲉⲥⲟⲟⲩⲛ ⲙⲙⲟⲟⲩ ⲁⲛ ⲛⲧⲟ ⲡⲁⲓ ⲅⲁⲣ ⲏ ⲛⲁⲓ ⲉⲧⲉⲣⲉ ⲡⲉⲧϣⲁϫⲉ ⲛⲙⲙⲉ 
ϫⲱ ⲙⲙⲟⲥ ⲉⲧⲃⲏⲧⲟⲩ ⲥⲉϣⲟⲟⲡ ϩⲣⲁⲓ ⲛϩⲏⲧⲉ ⲧⲉⲛⲁⲩ ⲉⲣⲟⲟⲩ ⲁⲩⲱ ⲛⲁⲙⲉ 
ⲛⲧⲉⲥⲟⲟⲩⲛ ⲁⲛ ⲙⲙⲟⲟⲩ ⲥⲉϩⲏⲛ ⲉϩⲟⲩⲛ ⲉⲣⲟ ⲁⲩⲱ ⲛⲁⲙⲉ ⲥⲉⲟⲩⲏⲩ ⲟⲛ ⲙⲙⲟ 
ⲥⲉⲛϩⲣⲁⲓ ϩⲛ ⲧⲟⲩⲙⲏⲧⲉ ⲧⲉϭⲱϣⲧ ⲉϩⲟⲩⲛ ⲉϩⲣⲁⲩ ⲥⲉϭⲱϣⲧ ⲉϩⲟⲩⲛ ⲉϩⲣⲉ ⲧⲉ
 
ϭⲱϣⲧ ⲉϩⲣⲁⲓ ⲉⲣⲟⲟⲩ ⲥⲉϭⲱϣⲧ ⲉⲡⲉⲥⲏⲧ ⲉϫⲱ ⲁⲩⲱ ⲛⲁⲙⲉ ⲙⲉϣⲉ ϫⲉ ⲛⲓⲙ ⲛⲉ 
ⲏ ⲟⲩ ⲛⲉ ϫⲉ ⲉⲣⲉⲥⲟⲩⲱⲛⲟⲩ. ⲡⲁⲓ ⲣⲱ ⲡⲉ ⲡⲛⲟϭ ⲛϩⲁⲡ ⲉϩⲣⲁⲓ ⲉϫⲱⲛ ⲁⲛⲟⲛ ⲁⲩⲱ 
ⲛⲧⲟ ϫⲉ ⲧⲛϫⲓⲟⲩⲉ ⲧⲛϫⲓ ϭⲟⲗ ⲧⲛⲣ ⲛⲟⲃⲉ ϩⲛ ϩⲁϩ ⲛⲥⲙⲟⲧ ⲉϥϩⲟⲟⲩ ϩⲛ ⲧⲉⲛ
ⲙⲏⲧⲉ ⲙⲛ ⲧⲉⲩⲙⲏⲧⲉ. ⲟⲩⲁⲑⲏⲧ ⲁⲛ ⲛϩⲟⲩⲟ ⲡⲉ ⲡⲉⲧϣⲁϫⲉ ⲛⲙⲙⲉ ϫⲉ ⲉϥⲉⲛⲁⲩ 
ⲉⲩϩⲱⲃ ⲉϥϩⲏⲡ ⲛϥϫⲟⲟϥ ⲏ ⲟⲩ ϩⲱⲱϥ ⲡⲉ. ⲉⲧⲃⲉ ⲡⲁⲓ ⲕⲁⲧⲁ ⲑⲉ ⲉⲛⲧⲁⲓϫⲟⲟⲥ 
ⲛϩⲁϩ ⲛⲥⲟⲡ <pb xml:id="ⲥ︦ⲛ︦ⲑ︦"/> ⲡⲉⲧⲛⲁⲙⲉⲉⲩⲉ ⲉϩⲱⲃ ⲛⲧⲉⲓϩⲉ ⲉⲣⲟⲓ ⲛϥϫⲉ ⲙⲉ ⲁⲛ ⲡⲉⲧⲟⲩ
ⲥⲱⲕ ⲇⲉ ⲙⲙⲟϥ ϩⲛ ⲧⲉⲡⲗⲁⲛⲏ ⲙⲡⲉϥϩⲏⲧ ⲉⲙⲉⲉⲩⲉ ⲉⲛⲉⲧϥⲥⲱⲧⲙ ⲉⲣⲟⲟⲩ ϫⲉ 
ⲛⲥⲉϣⲟⲟⲡ ⲁⲛ ⲟⲩ ⲙⲟⲛⲟⲛ ϫⲉ ϥϫⲓ ϭⲟⲗ ⲏ ⲙⲛ ⲙⲉ ⲛϩⲏⲧϥ ⲁⲗⲗⲁ ϥⲣ ⲛⲟⲃⲉ 
ⲟⲛ ⲉⲧⲉϥⲯⲩⲭⲏ ⲙⲁⲩⲁⲁϥ ⲉⲣⲉ ⲡⲁⲓ ⲧⲉⲙⲟⲩⲧⲉ ⲉⲣⲟϥ ϫⲉ ϩⲏⲧ ϣⲏⲙ ⲏ ⲣⲉϥ
ϭⲱⲛⲧ ϩⲓ ⲣⲉϥⲙⲓϣⲉ ⲛⲁϫⲟⲟⲥ ⲁⲛ ⲛⲛⲁϩⲣⲛ ⲛⲁⲧⲥⲃⲱ ⲏ ⲛⲉⲧⲛⲁϣⲱⲡⲉ ⲛⲁⲧⲥⲃⲱ 
ϩⲣⲁⲓ ⲛϩⲏⲧⲉ ⲉⲩϫⲱ ⲛⲛⲉⲧⲉⲙⲉϣϣⲉ ϫⲉ ⲁⲓⲡⲁⲣⲁⲓⲧⲉⲓ ⲛⲛⲉⲓⲟⲩⲟⲉⲓϣ ⲉⲓⲟⲩⲱⲛϩ 
ⲉⲃⲟⲗ ⲛⲛⲛⲟⲃⲉ ⲛⲛⲣⲱⲙⲉ ⲛⲑⲉ ⲉⲛⲧⲁ ⲧⲉⲓⲁⲑⲏⲧ ⲛⲥϩⲓⲙⲉ ⲉⲛⲧⲁ ⲡⲛⲟⲩⲧⲉ ⲁⲁⲥ 
ⲛϣⲙⲙⲟ ⲉⲣⲱⲧⲛ ϫⲟⲟⲥ ϩⲱⲱⲥ ⲟⲛ ϫⲉ ⲁⲙⲟⲩ ⲛⲅⲟⲩⲱⲛϩ ⲉⲃⲟⲗ ⲛⲛⲛⲟⲃⲉ ⲛϩⲉⲛ 
ⲣⲉϥϫⲓⲟⲩⲉ ⲛⲑⲉ ⲟⲛ ⲉⲛⲧⲁ ϩⲁϩ ϩⲣⲁⲓ ⲛϩⲏⲧⲛ ϫⲱ ⲛϩⲉⲛ ⲙⲛⲧⲡⲉⲧϣⲟⲩⲉⲓⲧ 
ⲛⲧⲉⲓϩⲉ ϫⲓⲛ ⲛϣⲟⲣⲡ. ⲁⲗⲗⲁ ⲉⲓⲛⲁⲱⲡ ⲛⲛⲉⲧϫⲱ ⲛⲛⲁⲓ ϩⲱⲥ ⲁⲑⲏⲧ ⲛⲛⲁϩⲣⲛ 
 
ⲧⲙⲉ ϫⲉ ⲛⲑⲉ ⲛⲁϣ ⲛϩⲟⲟⲩ ⲁⲓⲙⲉⲉⲩⲉ ⲉϩⲉⲛ ϩⲃⲏⲩⲉ ⲉⲩϩⲏⲡ ⲛⲧⲁⲓϫⲟⲟⲥ <pb xml:id="ⲥ︦ⲝ︦"/> 
ⲉⲛⲓⲙ ⲉⲛⲉϩ ϩⲛ ⲟⲩⲙⲛⲧⲁⲧⲥⲃⲱ ϫⲉ ϯⲥⲟⲟⲩⲛ ⲉϩⲉⲛ ϩⲃⲏⲩⲉ ⲉⲩϩⲏⲡ. ⲱ ⲛⲣⲱⲙⲉ ⲉⲧⲇⲓⲁⲕⲣⲓⲛⲉ ⲙⲙⲟⲟⲩ ⲁⲛ ⲉⲧⲃⲉ ⲡⲉϩⲟⲟⲩ ⲙⲡⲛⲟϭ ⲛϩⲁⲡ. ⲏ ⲟⲩⲙⲟⲓϩⲉ ⲁⲛ ⲧⲉ 
ϫⲉ ⲁⲣⲥⲟⲩⲛ ϩⲉⲛ ⲣⲁⲛ ⲛⲃⲣⲣⲉ ⲉⲙⲟⲩⲧⲉ ⲉⲡⲉⲧϣⲁϫⲉ ⲛⲙⲙⲉ ⲙⲙⲟⲟⲩ ϫⲉ 
ϩⲏⲧ ϣⲏⲙ ⲏ ⲣⲉϥϭⲱⲛⲧ ϩⲓ ⲣⲉϥⲙⲓϣⲉ ⲙⲡⲉⲥⲟⲩⲛ ⲛⲉϥⲛⲟϭ ⲛⲣⲁⲛ ⲉⲙⲟⲩⲧⲉ 
ⲉⲣⲟϥ ⲙⲙⲟⲟⲩ ⲁϣ ⲛⲉ. ϯⲛⲁⲧⲁⲙⲟ ⲉⲣⲟⲟⲩ ⲙⲟⲩⲧⲉ ⲉⲣⲟϥ ϫⲉ ⲡⲉⲙⲕⲁϩ ⲛϩⲏⲧ 
ϩⲓ ⲗⲩⲡⲏ ϩⲓ ⲁϣ ⲁϩⲟⲙ ϩⲓ ⲛⲟϭⲛⲉϭ ϩⲓ ⲟⲩⲱⲗⲥ ⲛϩⲏⲧ. ⲡⲗⲏⲛ ⲉⲓⲙⲉ ⲉⲡⲁⲓ 
ⲏ ⲛⲟⲓ ⲙⲙⲟϥ ⲡⲉⲧϩⲟⲗϭ ⲏ ⲡⲉⲧⲛⲁϩⲗⲟϭ ⲛϩⲟⲩⲟ ⲉⲡⲉⲃⲓⲱ ⲥⲉⲛϩⲁⲣⲉϩ ⲉⲣⲟϥ 
ⲉϥⲥⲟⲟⲩϩ ⲉⲩⲙⲁ ⲛⲟⲩⲱⲧ ϣⲁⲛⲧⲟⲩⲧⲁⲁϥ ⲕⲟⲩⲓ ⲕⲟⲩⲓ ⲛⲧⲟⲟⲧⲟⲩ ⲛϩⲉⲛ ⲕⲟⲟⲩⲉ 
ⲛⲧⲉ ⲛⲉⲧⲙⲙⲁⲩ ϩⲱⲟⲩ ⲟⲛ ⲛⲟϫϥ ⲉϩⲉⲛ ϩⲛⲁⲁⲩ ⲉⲩⲙⲡϣⲁ ⲙⲙⲟϥ. ⲁⲩⲱ 
ⲡⲥⲓϣⲉ ⲏ ⲡⲉⲧⲛⲁⲥⲓϣⲉ ⲛϩⲟⲩⲟ ⲉⲥⲓϣⲉ ⲛⲓⲙ ϥⲛⲁϣⲱⲡⲉ ⲛⲥⲁ ⲟⲩⲥⲁ ⲙⲡⲉⲃⲓⲱ 
<pb xml:id="ⲥ︦ⲝ︦ⲁ︦"/> ⲏ ⲉϥⲛⲏϩ ⲉⲃⲟⲗ ⲙⲡⲉϩⲗⲟϭ ϣⲁⲛⲧⲟⲩⲟϫⲛⲉϥ ⲕⲟⲩⲓ ⲕⲟⲩⲓ ⲛϭⲓ ⲛⲉⲧϥⲓ 
 
ⲏ ⲛⲉⲧⲡⲱⲛⲅ ⲛϩⲏⲧϥ ⲉⲩϯ ⲙⲙⲟϥ ⲉⲧⲟⲟⲧⲟⲩ ⲛϩⲉⲛ ⲕⲟⲟⲩⲉ ⲁⲩⲱ ⲛⲧⲉ ⲛⲉⲧ
ⲙⲙⲁⲩ ϩⲱⲟⲩ ⲛⲟϫϥ ⲉⲃⲟⲗ ⲉⲡⲟⲩⲉ ⲙⲟⲛⲟⲛ ⲡⲉϫⲉ ⲡⲉⲧⲉⲙⲉϣⲉ ⲉⲣⲟϥ ϫⲉ 
ⲛⲓⲙ ⲡⲉ ϫⲉ. ϯⲛⲁϫⲱ ⲏ ϫⲱ ⲛⲧⲟⲕ ⲛⲟⲩϣⲁϫⲉ ⲉⲡⲙⲁ ⲛⲕⲉϣⲁϫⲉ ⲁⲩⲱ ⲕⲉϩⲱⲃ 
ⲉⲡⲙⲁ ⲛⲕⲉϩⲱⲃ ⲏ ϩⲉⲛ ⲕⲉϩⲃⲏⲩⲉ ⲉⲡⲙⲁ ⲛⲕⲉϩⲃⲏⲩⲉ. ϯⲛⲁϯ ⲏ ϯ ⲛⲧⲟⲕ ⲛⲧⲁ
ⲡⲉ ⲉⲡⲙⲁ ⲛⲛⲟⲩⲉⲣⲏⲧⲉ ϯⲛⲁϯ ⲏ ϯ ⲛⲧⲟⲕ ⲙⲡⲃⲁⲗ ⲏ ⲛⲃⲁⲗ ⲉⲡⲙⲁ ⲙⲡⲙⲁⲁ
ϫⲉ ⲏ ⲙⲙⲁⲁϫⲉ ϯⲛⲁϯ ⲏ ϯ ⲛⲧⲟⲕ ⲙⲡϣⲁ ⲏ ⲛϭⲃϣⲁ ⲉⲡⲙⲁ ⲛⲧϭⲓϫ ⲏ ⲛϭⲓϫ. 
ⲟⲩⲱⲛ ⲙⲡⲕⲱⲧⲉ ⲙⲡⲕⲁϩ ⲛⲧⲉϭⲱϣⲧ ⲉⲡⲉⲥⲏⲧ ⲉⲡⲛⲟⲩⲛ ⲧⲥⲩⲛⲁⲅⲱⲅⲏ ϥⲓ 
ⲛⲟⲩⲃⲁⲗ ⲉϩⲣⲁⲓ ⲉⲧⲡⲉ ⲛⲧⲉⲛⲁⲩ ϫⲉ ⲧⲛⲛⲁϣϭⲙϭⲟⲙ ⲁⲛⲟⲕ ⲁⲩⲱ ⲛⲧⲟ ⲉⲉⲓⲙⲉ 
ϫⲉ ⲟⲩ ⲡⲉ ⲡⲟⲩⲱϣⲥ ⲙⲛ ⲡⲉϣⲓⲁⲉⲓ ⲙⲛ ⲡϫⲓⲥⲉ ⲙⲛ ⲡϣⲓⲕⲉ. ϯⲛⲁⲁϩⲉⲣⲁⲧ ⲏ 
ϯⲛⲁϩⲙⲟⲟⲥ ⲉϩⲣⲁⲓ <pb xml:id="ⲥ︦ⲝ︦ⲃ︦"/> ϩⲙ ⲡⲙⲁ ⲉⲛⲧⲁ ⲡⲉⲧⲉⲥⲟⲟⲩⲛ ⲁⲛ ϫⲉ ⲛⲓⲙ ⲡⲉ 
ⲕⲓⲙ ⲛⲧⲉϥⲁⲡⲉ ⲉϫⲱ ⲙⲙⲁⲩ ϩⲛ ⲟⲩϭⲱⲛⲧ ⲙⲛ ⲟⲩⲟⲣⲅⲏ ϩⲁ ⲑⲏ ⲛⲛⲓϩⲟⲟⲩ ⲏ 
ⲛⲓⲣⲟⲙⲡⲉ ⲉⲛⲧⲁⲩⲟⲩⲉⲓⲛⲉ. ⲟⲩⲛ ⲟⲩϩⲁⲡ ⲛⲁϣⲱⲡⲉ ϩⲓϫⲙ ⲡⲉⲑⲩⲥⲓⲁⲥⲧⲏⲣⲓⲟⲛ 
 
ⲏ ⲡⲙⲁ ⲉⲛⲧⲁ ⲡⲉⲧⲙⲙⲁⲩ ⲥϩⲟⲩⲣ ϩⲁϩ ϩⲣⲁⲓ ⲛϩⲏⲧϥ ϫⲓⲛ ⲛϣⲟⲣⲡ ϣⲁ ϩⲣⲁⲓ 
ⲉⲧⲉⲛⲟⲩ ⲉⲧⲃⲉ ⲛⲉⲛϩⲃⲏⲩⲉ ⲙⲡⲟⲛⲏⲣⲟⲛ ⲉⲛⲧⲁⲛⲁⲁⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ. 
ⲙⲏ ⲟⲩⲙⲟⲓϩⲉ ⲁⲛ ⲛⲛⲁϩⲣⲉ ⲡⲉ ⲡⲉⲧϣⲁϫⲉ ⲛⲙⲙⲉ ϫⲉ ϯⲛⲁⲣ ⲡϩⲁⲡ ⲙⲡⲉⲧ
ⲛⲁϯ ϩⲁⲡ ⲉⲣⲟⲓ ⲁⲩⲱ ⲉⲣⲟ ϩⲱⲱⲧⲉ. ⲡⲛⲟⲩⲧⲉ ⲁⲩⲱ ⲡϫⲟⲉⲓⲥ ⲓ︦ⲥ︦ ⲡⲉⲭ︦ⲥ︦ ⲛⲁⲅⲁⲑⲟⲥ 
ⲁⲣⲓ ⲡϩⲁⲡ ⲙⲡⲁϩⲏⲧ ⲁⲩⲱ ⲡⲉⲕⲣⲓⲙⲁ ⲛⲧⲉⲯⲩⲭⲏ ⲙⲡⲁⲓ ⲙⲛ ⲛⲓⲕⲟⲟⲩⲉ ⲉⲧⲁϣ 
ⲁϩⲟⲙ ⲉϫⲛ ⲛⲁⲛⲟⲙⲓⲁ ⲉⲛⲧⲁⲩϣⲱⲡⲉ ⲏ ⲉⲧϣⲱⲡⲉ ⲟⲛ ⲧⲉⲛⲟⲩ ϩⲣⲁⲓ ϩⲛ ⲛⲉⲕ
ⲥⲩⲛⲁⲅⲱⲅⲏ. ⲡⲉⲧϣⲡ ⲧⲱⲣⲉ ⲛⲟⲩϩⲙϩⲁⲗ ⲛⲁⲑⲏⲧ ⲉϥⲥⲱϣ ⲙⲡⲛⲟⲙⲟⲥ ⲛⲑⲉ 
ⲉⲧⲥⲏϩ ⲡⲉⲧⲱⲣⲕ ϩⲱⲱϥ ⲛⲟⲩⲁⲛⲁϣ ⲉϫⲛ ϩⲉⲛ ⲣⲱⲙⲉ ⲏ ⲟⲩⲣⲱ<pb xml:id="ⲥ︦ⲝ︦ⲅ︦"/>ⲙⲉ 
ⲛⲁⲧϩⲏⲧ ⲉϥⲟⲩⲉϣ ⲡⲟⲩϫⲁⲓ ⲛⲧⲉϥⲯⲩⲭⲏ ⲉⲛⲥⲱϣ ⲙⲡⲁⲛⲁϣ ⲉⲛⲧⲁϥⲣ ⲙⲛⲧⲣⲉ 
ⲙⲙⲟϥ ⲁ ⲡⲉⲓⲣⲱⲙⲉ ⲏ ⲛⲉⲓⲣⲱⲙⲉ ⲣ ⲛⲟⲃⲉ ⲁⲩⲧⲣⲁⲣ ⲛⲟⲃⲉ ϩⲱ. ⲡⲛⲟⲩⲧⲉ ⲁⲓ
ⲡⲁⲣⲁⲃⲁ ⲙⲡⲁⲛⲁϣ ⲉⲛⲧⲁⲓⲁⲁϥ ⲙⲡⲉⲕⲙⲧⲟ ⲉⲃⲟⲗ ⲁ ⲡⲉⲓⲣⲱⲙⲉ ⲏ ⲛⲉⲓⲣⲱⲙⲉ 
ⲙⲟⲩ ⲁⲩⲙⲟⲟⲩⲧ ⲏ ⲁⲩⲙⲟⲟⲩⲧⲛ. ⲁ ⲡⲉⲓⲣⲱⲙⲉ ⲏ ⲛⲉⲓⲣⲱⲙⲉ ⲁⲁⲩ ⲛϫⲁϫⲉ ⲉⲣⲟⲕ 
ⲏ ⲉⲡⲉⲧⲁϩⲉⲣⲁⲧϥ ϩⲙ ⲡⲉⲕⲙⲁ ⲏ ⲛⲉⲕⲙⲁ ⲉⲧⲟⲩⲁⲁⲃ. ⲁⲩⲁⲁⲧ ⲛϫⲁϫⲉ ⲉⲣⲟⲕ 
ⲡⲛⲟⲩⲧⲉ ⲏ ⲡⲉⲧⲁϩⲉⲣⲁⲧϥ ⲉⲧⲡⲱⲣϣ ⲙⲡⲕⲁⲕⲉ ⲏ ⲛⲕⲁⲕⲉ ⲉⲃⲟⲗ ⲙⲡⲟⲩⲟⲉⲓⲛ ⲟ 
 
ⲛⲟⲩⲟⲉⲓⲛ. ⲉⲓⲛⲁϣϥⲓ ⲛⲛⲁⲃⲁⲗ ⲉϩⲣⲁⲓ ⲉⲣⲟⲕ ⲛⲁϣ ⲛϩⲉ ϩⲙ ⲡⲁϣⲗⲏⲗ ⲕⲟⲩⲓ 
ⲙⲙⲛⲧϩⲏⲕⲉ. ⲡⲛⲟⲩⲧⲉ ⲁⲓⲡⲁⲣⲁⲃⲁ ⲙⲡⲁⲛⲁϣ ⲉⲛⲧⲁⲓⲁⲁϥ. ϯⲛⲁϫⲟⲟⲥ ⲉⲓⲥⲟⲟⲩⲛ 
ⲙⲡⲁⲛⲟⲃⲉ ϫⲉ ⲁ ⲡⲉⲕϭⲱⲛⲧ ⲧⲁϫⲣⲟ ⲉϩⲣⲁⲓ ⲉϫⲱⲓ ⲁ ⲛⲉⲕⲟⲣⲅⲏ ⲟⲛ ⲕⲱⲧⲉ ⲉⲣⲟⲓ 
ⲁ ⲛⲉⲕϩⲟⲧⲉ ϣⲧⲣⲧⲱⲣⲧ ⲛⲑⲉ ⲉⲧⲥⲏϩ ⲁⲓⲛⲕⲟⲧⲕ ϩⲙ ⲡⲁϣⲓⲡⲉ ⲁⲩⲱ ⲡⲁⲥⲱϣ ⲁϥ
ϩⲱⲃⲥ ⲉⲃⲟⲗ ⲉϫⲱⲓ ϫⲉ ⲟⲩⲙⲟⲛⲟⲛ <pb xml:id="ⲥ︦ⲝ︦ⲇ︦"/> ϫⲉ ⲁⲓⲣ ⲛⲟⲃⲉ ϩⲛ ϩⲱⲃ ⲛⲓⲙ ⲁⲗⲗⲁ 
ⲁⲓⲡⲁⲣⲁⲃⲁ ⲛⲕⲉⲁⲛⲁϣ ⲉⲁⲓⲁⲁϥ ⲙⲡⲉⲕⲙⲧⲟ ⲉⲃⲟⲗ ϩⲛ ⲧⲁⲫⲟⲣⲙⲏ ⲛϩⲉⲛ 
ⲣⲱⲙⲉ ⲙⲡⲟⲩⲥⲓ ⲛⲣ ⲛⲟⲃⲉ ⲉⲧⲉⲩⲯⲩⲭⲏ ϫⲓⲛ ⲧⲉⲩⲁⲣⲭⲏ ϣⲁ ϩⲟⲩⲛ ⲉⲧⲉⲛⲟⲩ. 
ⲙⲡⲉ ⲁⲛⲁϣ ⲙⲡⲉ ϩⲟⲧⲉ ⲙⲡⲉ ⲣⲙⲉⲓⲏ ⲙⲡⲉ ϫⲡⲓⲟ ⲙⲡⲉ ϭⲱⲛⲧ ⲙⲡⲉ ⲥⲁ
ϩⲟⲩ ⲙⲡⲉ ϣⲁϫⲉ ⲙⲡⲉ ϩⲱⲃ ⲛⲓⲙ ⲛⲧⲁ ⲡⲁⲓ ⲁⲁⲩ ⲉⲃⲟⲗϩⲓⲧⲟⲟⲧⲕ ⲡⲛⲟⲩⲧⲉ 
ⲁⲙⲁϩⲧⲉ ⲛⲧⲉⲓⲙⲓⲛⲉ ⲛⲣⲱⲙⲉ ⲉⲧⲙⲣ ⲛⲟⲃⲉ ⲉⲧⲉⲩⲯⲩⲭⲏ. ⲙⲡⲣⲉⲓⲛⲉ ϭⲉ ⲉϩⲣⲁⲓ 
ⲉϫⲱⲓ ⲡⲛⲟⲩⲧⲉ ⲙⲡⲉⲕⲣⲓⲙⲁ ⲙⲡⲁⲛⲁϣ ⲛⲑⲉ ⲙⲡⲉⲥⲛⲟϥ ⲛⲟⲩⲣⲱⲙⲉ ⲉⲁⲩ
ⲡⲁϩⲧϥ ⲉⲃⲟⲗ ⲏ ⲉⲁⲩⲙⲟⲟⲩⲧϥ. ϯⲥⲟⲟⲩⲛ ϫⲉ ⲁ ⲡⲓⲁⲛⲁϣ ⲟⲩⲱ ⲉϥϣⲱⲡⲉ ϩⲓϫⲱⲓ 
 
ⲉⲓⲥ ϩⲉⲛ ⲕⲉⲉⲃⲟⲧ ⲛⲑⲉ ⲛⲛⲁⲕⲉⲡⲉⲑⲟⲟⲩ ⲧⲏⲣⲟⲩ. ⲁⲓⲙⲟⲩϩ ⲛϣⲓⲡⲉ ϩⲓ ⲛⲟϭⲛⲉϭ 
ⲡⲛⲟⲩⲧⲉ ϯ ϩⲧⲏⲕ ⲉⲧⲁⲯⲩⲭⲏ ⲛⲅⲥⲟⲧⲥ ⲉⲃⲟⲗϩⲙ ⲡⲥⲁϩⲟⲩ ⲙⲡⲓⲁⲛⲁϣ ⲙⲛ ⲡⲁ 
ⲛⲁⲕⲉⲡⲉⲑⲟⲟⲩ ⲧⲏⲣⲟⲩ ϫⲉ ⲁ ⲡⲓⲣⲱⲙⲉ ⲏ ⲛⲓⲣⲱⲙⲉ ⲁⲁⲧ ⲛϩⲃⲁ ⲙⲡⲣⲕⲱⲧⲉ 
ⲙⲡⲉⲕϩⲟ ⲛⲥⲁⲃⲟⲗ ⲙⲙⲟⲓ <pb xml:id="ⲥ︦ⲝ︦ⲉ︦"/> ⲙⲡⲣⲣⲁⲧⲕ ⲉⲃⲟⲗ ⲛⲧⲁⲙⲛⲧⲉⲃⲓⲏⲛ ϩⲛ 
ⲟⲩⲟⲣⲅⲏ. ⲉⲓⲁⲁⲧ ⲉⲃⲟⲗϩⲙ ⲡⲥⲁϩⲟⲩ ⲙⲡⲓⲁⲛⲁϣ ⲁⲩⲱ ⲛⲅⲧⲃⲃⲟⲓ ⲉⲃⲟⲗϩⲙ ⲡⲉϥ
ϩⲁⲡ ⲓ︦ⲥ︦ ⲡⲙⲉⲥⲓⲧⲏⲥ ⲛⲧⲁⲥⲩⲛⲓⲇⲏⲥⲓⲥ ϫⲉ ⲛⲧⲁⲓⲣ ⲙⲛⲧⲣⲉ ⲁⲛ ⲉⲧⲃⲉ ⲭⲣⲏⲙⲁ 
ⲏ ⲉϫⲛ ϩⲉⲛ ⲭⲣⲏⲙⲁ ⲏ ⲉϫⲛ ⲟⲩϩⲱⲃ ⲉϥϣⲟⲩⲉⲓⲧ ⲁⲗⲗⲁ ⲉⲓⲟⲩⲱϣ ⲉⲧⲣⲉ ⲡⲉϯ
ⲙⲟⲩⲧⲉ ⲉⲣⲟϥ ϫⲉ ⲡⲁⲥⲟⲛ ⲏ ⲛⲁⲥⲛⲏⲩ ϩⲱⲧⲡ ⲉⲣⲟⲕ ϩⲛ ⲟⲩⲙⲉⲧⲁⲛⲟⲓⲁ ⲡⲛⲟⲩⲧⲉ 
ⲁⲩⲱ ⲉⲡⲙⲁ ϭⲉ ⲛⲥⲟⲛ ϩⲓ ϣⲃⲣ ⲁⲩⲁⲁⲧ ⲛϣⲙⲙⲟ ⲉⲣⲟⲟⲩ ⲉⲙⲡⲟⲩϣⲛ ϩⲧⲏⲩ 
ϩⲟⲗⲱⲥ ⲉϩⲣⲁⲓ ⲉϫⲱⲓ ⲏ ϩⲁⲣⲟⲓ ϩⲙ ⲡⲛⲟϭ ⲛϣⲱⲛⲉ. ⲙⲏ ⲉⲧⲃⲉ ⲛⲁⲛⲟⲃⲉ ⲁⲛ 
ⲛⲧⲁⲕⲙⲁⲥⲧⲓⲅⲟⲩ ⲙⲙⲟⲓ. ⲁⲩⲱ ⲛⲓⲙ ⲡⲉⲧⲥⲟⲟⲩⲛ ⲏ ⲉⲧⲃⲉ ⲟⲩ ⲛϯⲛⲁⲣ ϩⲟⲧⲉ ⲁⲛ 
ϫⲉ ⲁⲣⲁ ϯⲛⲁⲣ ⲃⲟⲗ ⲉⲧⲣⲉⲕⲉⲓⲣⲉ ⲙⲡⲁϣϭⲁ ⲏ ⲛⲁⲥⲏϣⲉ ⲏ ⲡⲁϣⲱⲛⲉ ⲛⲃⲣⲣⲉ 
ⲉⲧⲁⲙⲛⲧⲉⲃⲓⲏⲛ ϩⲛ ϩⲉⲛ ⲕⲉⲙⲁⲥⲧⲓⲅⲝ ⲙⲡⲃⲟⲗ ⲛⲛⲁⲓ ⲛⲧⲁⲕⲡⲁⲓⲇⲉⲩⲉ ⲙⲡⲁ
 
ⲣⲉϥⲣ ⲛⲟⲃⲉ ⲛϩⲏⲧⲟⲩ. ⲕⲥⲟⲟⲩⲛ ⲡⲛⲟⲩⲧⲉ ϫⲉ ⲟⲩ ⲡⲉⲧⲁⲙⲁϩⲧⲉ ⲙⲙⲟⲓ ⲉⲧⲙⲉⲓⲣⲉ 
<pb xml:id="ⲥ︦ⲝ︦︦ϝ︦"/> ⲛⲛⲓⲣⲱⲙⲉ ⲕⲁⲧⲁ ⲛⲉⲛⲧⲁⲩⲁⲁⲩ ⲉⲓⲣ ϩⲟⲧⲉ ϩⲏⲧϥ ⲛⲛⲓⲙ ⲉⲓⲙⲏⲧⲓ ⲉⲣⲟⲕ 
ⲟⲩⲁⲁⲕ ⲉⲧⲙⲉⲓⲛⲉ ⲉϩⲣⲁⲓ ⲉϫⲱⲟⲩ ⲙⲡⲉⲩϩⲁⲡ ⲛⲧⲁ ⲛⲓⲣⲱⲙⲉ ⲣ ⲛⲟⲃⲉ ⲁⲛ ⲉⲣⲟⲕ 
ⲙⲡⲓⲥⲟⲡ ⲡϫⲟⲉⲓⲥ ⲁⲗⲗⲁ ⲛⲧⲁⲩⲉⲓⲣⲉ ⲉⲣⲟⲓ ⲛⲑⲉ ⲉⲧⲉⲣⲉ ⲛⲉⲧⲟⲩⲏϩ ⲧⲏⲣⲟⲩ ϩⲛ 
ⲛⲉⲕⲥⲩⲛⲁⲅⲱⲅⲏ ⲟ ⲙⲙⲛⲧⲣⲉ ϫⲉ ⲁⲩϩⲁⲡ ϣⲱⲡⲉ ϩⲓϫⲱⲓ ⲙⲁⲩⲁⲁⲧ ϩⲙ ⲡⲧⲣⲉ 
ⲛⲁⲓ ⲉⲧⲙⲙⲁⲩ ⲡⲁⲣⲁⲃⲁ ⲙⲛⲛⲥⲁ ⲡⲁⲛⲁϣ ⲉⲛⲧⲁⲓⲁⲁϥ ⲙⲡⲉⲕⲙⲧⲟ ⲉⲃⲟⲗ. ⲉⲧⲃⲉ 
ⲡⲁⲓ ϯϣⲱⲡ ⲉⲣⲟⲓ ⲙⲡⲉⲩⲛⲟⲃⲉ ⲛⲑⲉ ⲙⲡⲉⲛⲧⲁϥⲣ ⲛⲟⲃⲉ ⲉⲡⲉϥⲥⲟⲛ ⲛⲥⲁϣϥ 
ⲛϣϥⲉ ⲛⲥⲟⲡ ⲉⲃⲟⲗϫⲉ ⲟⲩⲛⲟϭ ⲡⲉ ⲡⲛⲟⲃⲉ ⲛⲧⲁⲩⲁⲁϥ ⲉⲁⲩⲙⲟⲟⲩⲧ ⲛⲟⲩⲥⲟⲡ 
ⲛⲟⲩⲱⲧ ⲛϭⲓ ⲛⲁⲥⲛⲏⲩ ⲏ ⲁⲩⲧⲣⲉ ⲟⲩⲥⲟⲡ ⲛⲟⲩⲱⲧ ⲣⲱϣⲉ ⲉⲣⲟⲓ ⲉⲧⲣⲉⲕⲟⲩⲱϩ 
ⲉϫⲙ ⲡⲁⲙⲕⲁϩ ⲛϩⲉⲛ ⲗⲩⲡⲏ ⲙⲛ ϩⲉⲛ ϣⲱⲛⲉ ⲟⲛ ϩⲙ ⲡⲁϩⲏⲧ ⲙⲛ ⲡⲁⲥⲱⲙⲁ. 
ⲁⲩⲱ ϯⲣ ϩⲟⲧⲉ ⲟⲛ ⲉⲧⲃⲉ ⲧⲁⲕⲉⲁⲡⲉ ϫⲉ ⲛⲛⲉϥϭⲙϭⲟⲙ ⲉⲣⲟⲥ ⲛϭⲓ ⲡⲉⲓϣⲱⲛⲉ ⲏ 
ⲡⲉⲧⲧⲛⲧⲱⲛ ⲉⲡⲓϣⲱⲛⲉ ⲛⲧⲉⲓϩⲉ ⲉⲑⲟⲟⲩ ⲧⲏⲣϥ. <pb xml:id="ⲥ︦ⲝ︦ⲍ︦"/> ϥⲟⲩⲟⲛϩ ⲉⲃⲟⲗ ϫⲉ ⲟⲩ 
ⲛⲟⲃⲉ ⲛⲁⲓ ⲙⲁⲩⲁⲁⲧ ⲡⲉ ⲡⲓⲁⲛⲁϣ ⲉϩⲣⲁⲓ ⲉϫⲱⲓ ⲉⲙⲛ ⲗⲁⲁⲩ ⲕⲟⲓⲛⲱⲛⲉⲓ ⲉⲣⲟϥ 
ⲛⲙⲙⲁⲓ ⲛⲑⲉ ⲉⲛⲧⲁ ⲛⲁϣⲃⲉⲉⲣ ⲏ ⲛⲁⲥⲛⲏⲩ ⲡⲁⲣⲁⲓⲧⲉⲓ ⲉⲩⲧⲃⲃⲟ ⲙⲙⲟⲟⲩ ⲏ 
 
ⲉⲁⲩⲧⲃⲃⲟⲟⲩ ⲉⲃⲟⲗϩⲙ ⲡⲁⲛⲟⲃⲉ ϩⲙ ⲡⲧⲣⲉⲩϫⲟⲟⲥ ϫⲉ ⲕⲣⲱϣⲉ ⲉⲡⲉⲕϩⲱⲃ. ⲁⲩ
ⲉⲓⲙⲉ ϫⲉ ⲟⲩⲛⲟϭ ⲡⲉ ⲡⲓⲛⲟⲃⲉ ⲛⲁⲓ ⲏ ⲉϩⲣⲁⲓ ⲉϫⲱⲓ ⲁⲩⲱ ⲁⲩⲡⲱⲧ ⲉⲃⲟⲗ ⲙⲙⲟϥ 
ⲏ ⲙⲙⲟⲓ ϫⲉ ⲛⲛⲉ ⲡⲉϥϩⲁⲡ ⲏ ⲡⲁϩⲁⲡ ⲉⲓ ⲉϩⲣⲁⲓ ⲉϫⲱⲟⲩ ϩⲙ ⲡⲉϩⲟⲟⲩ ⲙⲡϩⲁⲡ. 
ⲛⲉⲧⲟ ⲛϣⲃⲏⲣ ⲉⲙⲙⲛⲧϣⲁⲛ ϩⲧⲏϥ ⲙⲡⲛⲟⲩⲧⲉ ⲉϩⲣⲁⲓ ⲛϩⲏⲧⲛ ⲛⲉⲥⲛⲏⲩ 
ⲣⲓⲙⲉ ⲙⲡⲁⲥⲱⲙⲁ ⲏ ⲉϫⲙ ⲡⲁⲥⲱⲙⲁ ϫⲉ ⲛⲛⲉ ⲡϣⲱⲛⲉ ⲏ ⲡⲓϣⲱⲛⲉ ϭⲙϭⲟⲙ 
ⲛϩⲏⲧϥ ⲏ ⲉⲣⲉ ⲛϩⲟⲩⲟ ⲉⲡⲉⲧⲛϩⲏⲧϥ ⲏ ⲡⲉⲧϩⲓϫⲱϥ ϫⲉ ⲛⲛⲉ ⲙⲉⲗⲟⲥ ⲧⲏⲣⲟⲩ 
ⲕⲓⲛⲇⲩⲛⲉⲩⲉ ⲛⲙⲙⲁϥ. ⲣ ϩⲛⲁⲕ ⲏ ⲟⲩⲱϣ ϩⲛ ⲛⲉⲕⲙⲛⲧϣⲁⲛ ϩⲧⲏϥ ⲧⲏⲣⲟⲩ 
ⲡϫⲟⲉⲓⲥ ⲛⲁⲅⲁⲑⲟⲥ ⲛϩⲁⲣϣ ϩⲏⲧ ⲉⲕⲱ ⲛⲁⲛ ⲉⲃⲟⲗ ⲁⲛⲟⲕ ⲁⲩⲱ ⲛⲓⲕⲟⲟⲩⲉ 
ⲙⲡⲓⲕⲉⲥⲟⲡ ⲁⲛ ⲙⲙⲁⲧⲉ ⲁⲗⲗⲁ ⲛⲑⲉ ⲉⲧⲕⲕⲱ ⲉⲃⲟⲗ <pb xml:id="ⲥ︦ⲝ︦ⲏ︦"/> ⲛⲛⲉⲛⲟⲃⲉ ϫⲓⲛ 
ⲛϣⲟⲣⲡ ϣⲁ ϩⲟⲩⲛ ⲉⲧⲉⲛⲟⲩ ⲕⲱ ⲛⲁⲛ ⲉⲃⲟⲗ ϫⲉ ⲉⲣⲉ ⲡⲕⲱ ⲉⲃⲟⲗ ⲛⲧⲟⲟⲧⲕ ⲛⲟⲩ
ⲟⲉⲓϣ ⲛⲓⲙ ⲁⲩⲱ ϣⲁ ⲉⲛⲉϩ ⲉⲕⲉⲓⲣⲉ ⲛϩⲧⲏⲕ ⲉϫⲛ ⲛⲉⲧⲛⲁⲙⲉⲧⲁⲛⲟⲓ . ⲙⲡⲣⲥ
ϩⲟⲩⲣ ⲡⲉⲥⲙⲟⲩ ⲉⲧⲉ ⲙⲡⲁⲧⲕⲱⲥⲕ ϫⲓⲛⲧⲁⲕⲥⲙⲟⲩ ⲉⲡⲉⲕⲙⲁ ⲉⲧⲟⲩⲁⲁⲃ ⲛϩⲏⲧϥ 
ⲏ ⲛⲉⲕϣⲏⲣⲉ ⲉⲧⲉⲓⲣⲉ ⲙⲡⲉⲕⲟⲩⲱϣ ϥⲓ ⲙⲙⲁⲩ ⲙⲡⲁⲛⲟⲃⲉ ⲙⲛ ⲡⲁ ⲛⲓⲕⲟⲟⲩⲉ 
 
ϫⲉ ⲟⲩⲙⲕⲁϩ ⲛϩⲏⲧ ⲛⲁⲓ ⲡⲉ ⲏ ⲛⲛⲁϩⲣⲁⲓ ⲉⲧⲣⲁⲛⲁⲩ ⲉⲛⲉⲛⲧⲁⲕⲟⲡⲟⲩ ϩⲛ ⲧⲉⲕ
ⲙⲉⲧⲁⲛⲟⲓⲁ ⲉⲛⲧⲁⲕⲧⲁⲁⲥ ⲛⲁⲛ ⲏ ⲡⲉⲕⲛⲁ ⲉⲛⲧⲁⲕⲡⲟⲣϣϥ ⲉⲃⲟⲗ ⲉϫⲱⲛ ⲉⲁⲩⲟⲩⲉ 
ⲉⲃⲟⲗ ⲛⲧⲉⲩϩⲩⲡⲟⲙⲟⲛⲏ ⲏ ⲧⲇⲓⲁⲑⲏⲕⲏ ⲉⲛⲧⲁⲕⲥⲙⲛⲧⲥ ϩⲛ ⲧⲉⲕⲙⲏⲧⲉ ⲙⲛ 
ⲧⲙⲏⲧⲉ ⲙⲡⲉⲧⲁϩⲉⲣⲁⲧϥ ϩⲙ ⲡⲉⲕⲙⲁ ⲉⲧⲟⲩⲁⲁⲃ ⲁⲩⲱ ϩⲛ ⲧⲙⲏⲧⲉ ⲛⲛⲁⲓ ⲙⲛ 
ⲛⲓⲕⲟⲟⲩⲉ ⲉⲧⲟ ⲙⲙⲛⲧⲣⲉ ⲉⲣⲟⲛ. ⲡⲧⲁⲉⲓⲟ ⲙⲡⲉⲑⲣⲟⲛⲟⲥ ⲙⲡⲉⲕⲉⲟⲟⲩ ⲉⲧⲕϩⲙⲟⲟⲥ 
ⲉϩⲣⲁⲓ ⲉϫⲱϥ ⲡⲁ ⲛⲉⲕⲙⲛⲧⲛⲁⲏⲧ ⲙⲛ ⲛⲉⲕϩⲁⲡ ⲉⲧϣⲱⲱⲧ ⲉⲃⲟⲗϩⲙ ⲡⲉϩⲟⲟⲩ 
ⲛⲧⲟⲣⲅⲏ. ⲡⲛⲟⲩⲧⲉ ⲙⲙⲛⲧϣⲁⲛ ϩⲧⲏϥ ⲛⲓⲙ ⲕⲱ ⲉⲃⲟⲗ ⲛⲛⲉⲛⲛⲟⲃⲉ ⲙⲡⲓⲕⲉⲥⲟⲡ 
ⲁⲩⲱ ⲉⲣϣⲁⲛⲧⲙ ⲡⲟⲩⲁ ⲡⲟⲩⲁ ⲙⲙⲟⲛ ϩⲱ ⲉⲣⲟϥ ⲉϥⲉⲓⲣⲉ ⲛⲛⲓⲙⲛⲧⲁⲥⲉⲃⲏⲥ 
ⲛⲧⲉⲓϩⲉ ϩⲣⲁⲓ ϩⲛ ⲛⲉⲕⲥⲩⲛⲁⲅⲱⲅⲏ ⲙⲛⲛⲥⲁ ⲧⲉⲕⲁⲛⲟⲭⲏ ⲙⲛ ⲧⲉⲕⲙⲛⲧϩⲁⲣϣ 
ϩⲏⲧ ⲧⲏⲣⲥ ⲡⲉⲛⲥⲛⲟϥ ⲛⲁⲕⲱⲧⲉ ⲙⲙⲟϥ ⲛϥⲉⲓ ⲉϩⲣⲁⲓ ⲉϫⲱⲛ. ⲉⲛⲛⲁⲃⲱⲕ ⲉⲧⲱⲛ 
ⲏ ⲉⲛⲛⲁϣⲡⲱⲧ ⲉⲁϣ ⲙⲙⲁ ⲉⲧⲣⲉⲛⲣ ⲃⲟⲗ ⲉⲛⲉⲕϭⲓϫ. ϯⲛⲁϩⲟⲣⲧ ⲉⲣⲟⲓ ⲉⲧⲁⲁⲛⲟ
ⲙⲓⲁ ⲉⲧⲙⲱⲣⲕ ϫⲓⲛ ⲡⲉⲓⲛⲁⲩ ⲉϫⲛ ϩⲉⲛ ⲣⲱⲙⲉ ⲉⲩⲡⲏϣ ϩⲛ ⲧⲉⲩⲙⲛⲧⲥⲟⲛ. 
ⲥⲥⲟⲧⲡ ⲉⲧⲣⲁⲙⲉⲧⲁⲛⲟⲉⲓ ϩⲁ ⲡⲁⲛⲟⲃⲉ ⲏ ⲟⲩⲛⲟⲃⲉ ⲉⲡⲱⲓ ⲡⲉ ⲏ ⲉⲁ ϩⲉⲛ ⲕⲟⲟⲩⲉ 
ⲛⲧϥ ⲉϩⲣⲁⲓ ⲉϫⲱⲓ ⲏ ⲉⲁⲩⲛⲧ ⲉϩⲣⲁⲓ ⲉⲣⲟϥ ⲛϩⲟⲩⲟ ⲉⲧⲣⲁⲛⲟⲩϫⲉ ⲏ ⲉⲧⲣⲉⲩⲛⲟⲩϫⲉ 
ⲉⲃⲟⲗ ⲛϩⲉⲛ ⲣⲱⲙⲉ ϫⲉ ⲁⲩⲧⲁⲁⲧ ⲉⲧⲟⲟⲧⲥ ⲛⲧⲉⲕⲟⲣⲅⲏ ϩⲙ ⲡⲧⲣⲉⲩⲣ ⲡⲃⲟⲗ 
 
ⲛⲧⲙⲉ ⲉⲛⲡⲁⲣⲁⲃⲁ ⲙⲡⲁⲛⲁϣ ⲉⲧⲙⲁⲁϥ ⲉⲛⲧⲁⲓⲁⲁϥ ⲁⲛ ϩⲛ ϩⲉⲛ ⲕⲉⲥⲙⲟⲧ ⲏ 
ϩⲛ ϩⲉⲛ ⲕⲉⲕⲟⲧⲥ ϫⲉ ⲉⲓⲛⲁⲣ ⲃⲟⲗ ⲉⲡⲉϥⲧⲱⲱⲃⲉ ϩⲛ ϩⲉⲛ ⲙⲁⲥⲧⲓⲅⲝ ⲁⲗⲗⲁ ⲛⲑⲉ 
ⲉⲛⲧⲁⲓⲣ ⲁⲛⲁϣ ⲙⲙⲟⲥ ⲛⲧⲟⲥ ⲉⲧⲟ ⲙⲙⲛⲧⲣⲉ ϫⲉ ⲟⲩⲛⲟϭ ⲡⲉ ⲡⲁⲛⲟⲃⲉ. ⲧⲟⲣⲅⲏ 
ⲙⲡϫⲟⲉⲓⲥ ϯⲛⲁϥⲓ ϩⲁⲣⲟⲥ ϯⲥⲃⲧⲱⲧ ⲉϩⲉⲛ ⲙⲁⲥⲧⲓⲅⲝ ⲉⲡⲙⲁ ⲙⲡⲁⲛⲟⲃⲉ ⲏ ϩⲁ 
ⲡⲛⲟⲃⲉ ⲙⲡⲁⲛⲁϣ ⲉⲛⲧⲁⲓⲡⲁⲣⲁⲃⲁ ⲙⲙⲟϥ. ⲏ ϯϣⲁⲁⲧ ⲉⲧⲣⲉ ⲡⲛⲟⲩⲧⲉ ⲡⲁⲓⲇⲉⲩⲉ 
ⲛⲧⲁⲙⲛⲧⲉⲃⲓⲏⲛ. ⲙⲁⲣⲟⲩⲕⲛⲟⲥ ⲏ ⲙⲁⲣⲟⲩⲣ ϥⲛⲧ ⲛϭⲓ ⲡⲁϩⲏⲧ ⲙⲛ ⲡⲁⲥⲱⲙⲁ 
ⲏ ⲡⲁⲥⲁϩⲟⲩⲛ ⲧⲏⲣϥ ⲉⲃⲟⲗϩⲛ ⲛⲉⲧⲉⲣⲉ ⲡⲛⲟⲩⲧⲉ ⲛⲁⲡⲁⲓⲇⲉⲩⲉ ⲙⲙⲟⲓ ⲛϩⲏⲧⲟⲩ 
ϩⲙ ⲡⲓϣⲱⲛⲉ ϩⲁ ⲛⲁⲛⲟⲃⲉ ⲙⲛ ⲡⲁⲛⲁϣ ⲉⲛⲧⲁⲓⲡⲁⲣⲁⲃⲁ ⲙⲙⲟϥ ⲛⲧⲉ ⲛⲓⲣⲱⲙⲉ 
ⲟⲩϫⲁⲓ ⲛⲧⲟⲟⲩ ⲉⲧⲟⲣⲅⲏ ϩⲙ ⲡⲉϩⲟⲟⲩ ⲙⲡϩⲁⲡ. ⲉϣϫⲉ ⲁ ⲡⲛⲟⲩⲧⲉ ⲓ︦ⲥ︦ ϣⲱⲡⲉ 
ⲛⲥⲁϩⲟⲩ ϩⲁⲣⲟⲛ ⲁⲩⲱ ϩⲁ ⲧⲟⲓⲕⲟⲩⲙⲉⲛⲏ ⲧⲏⲣⲥ ⲉⲡϫⲟⲉⲓⲥ ⲡⲉ ⲁⲩⲱ ⲡⲛⲟⲩⲧⲉ 
ⲡⲉ ⲛⲁⲧⲧⲱⲗⲙ ⲙⲁⲣⲓϣⲱⲡⲉ ϩⲱ ⲛⲥⲁϩⲟⲩ ϩⲁ ⲛⲓⲣⲱⲙⲉ ⲉⲃⲟⲗϫⲉ ϯⲙⲡϣⲁ 
ⲣⲱ ⲙⲡⲥⲱϣ ϫⲉ ⲁⲓⲣ ⲛⲟⲃⲉ ⲛϩⲟⲩⲟ ⲇⲉ ϫⲉ ⲁⲓⲡⲁⲣⲁ<pb xml:id="ⲥ︦ⲟ︦ⲁ︦"/>ⲃⲁ ⲙⲡⲁⲛⲁϣ 
ⲛⲥⲉⲟⲩϫⲁⲓ ⲛⲧⲟⲟⲩ ⲉⲡⲥⲁϩⲟⲩ ⲉⲧⲉⲣⲉ ⲡϫⲟⲉⲓⲥ ⲛⲁⲛⲧϥ ⲉϫⲛ ⲛⲉⲧⲟⲩⲛⲁⲧⲁϩⲟⲟⲩ 
 
ⲉⲣⲁⲧⲟⲩ ⲧⲏⲣⲟⲩ ϩⲓ ϩⲃⲟⲩⲣ ⲙⲙⲟϥ ϩⲙ ⲡⲉϩⲟⲟⲩ ⲛⲧⲟⲣⲅⲏ. ⲉϣϫⲉ ⲁ ⲡⲁⲧ
ⲛⲟⲃⲉ ⲁⲩⲱ ⲡⲉⲧⲉ ⲙⲡϥⲥⲟⲩⲛ ⲛⲟⲃⲉ ⲁⲁϥ ⲛⲛⲟⲃⲉ ϩⲁⲣⲟⲛ ⲏ ⲉⲧⲃⲏⲏⲧⲛ ⲓ︦ⲥ︦ ⲛⲑⲉ 
ⲉⲧⲥⲏϩ ϫⲉⲕⲁⲥ ⲉⲛⲁϣⲱⲡⲉ ⲛⲇⲓⲕⲁⲓⲟⲥ ⲙⲡⲉⲙⲧⲟ ⲉⲃⲟⲗ ⲙⲡⲛⲟⲩⲧⲉ ⲉⲓⲉ ⲙⲁⲣⲉ 
ⲡⲓⲣⲉϥⲣ ⲛⲟⲃⲉ ϩⲱⲱϥ ϣⲱⲡⲉ ⲛϩⲟⲩⲟ ⲣⲉϥⲣ ⲛⲟⲃⲉ ⲉⲃⲟⲗϫⲉ ⲁⲛⲅ ⲟⲩⲣⲉϥⲣ ⲛⲟⲃⲉ 
ⲣⲱ ⲛⲧⲉ ⲛⲉⲓⲣⲱⲙⲉ ϣⲱⲡⲉ ⲛⲧⲟⲟⲩ ⲛⲁⲧⲛⲟⲃⲉ ⲉⲁ ⲡⲛⲟⲩⲧⲉ ⲕⲱ ⲛⲁⲩ ⲉⲃⲟⲗ 
ⲛⲛⲉⲩⲛⲟⲃⲉ ϫⲉ ⲙⲡⲉⲛϯⲥⲟ ⲉⲥⲱⲟⲩϩ ⲛⲁⲛ ⲉϩⲟⲩⲛ ⲛⲟⲩϩⲁⲡ ϩⲛ ⲛⲉⲛⲙⲛⲧ
ϣⲁϥⲧⲉ ⲧⲏⲣⲟⲩ ⲁⲛⲟⲕ ⲁⲩⲱ ⲛⲓⲕⲟⲟⲩⲉ ⲉⲧⲉ ⲙⲡⲟⲩⲣ ϩⲟⲧⲉ ϩⲏⲧϥ ⲙⲡⲛⲟⲩⲧⲉ 
ϣⲁ ϩⲟⲩⲛ ⲉⲧⲉⲛⲟⲩ. ⲉϣϫⲉ ⲁ ⲡⲛⲟⲩⲧⲉ ϣⲱⲡⲉ ⲛⲥⲓϣⲉ ⲏ ⲁϥϥⲓ ϩⲁ ϩⲉⲛ ⲥⲓϣⲉ 
ϩⲛ ϩⲉⲛ ⲡⲗⲏⲅⲏ ⲙⲛ ϩⲉⲛ ϣϭⲁ ⲕⲁⲧⲁ ⲛⲉⲅⲣⲁⲫⲏ ⲉⲓⲉ ⲙⲁⲣⲉ ⲡⲓϣⲱⲛⲉ ⲏ 
ⲡⲓϣⲱⲛⲉ ⲏ ⲧⲙⲁⲥⲧⲓⲅⲝ ⲉⲧⲉⲣⲉ ⲡⲛⲟⲩⲧⲉ ⲛⲁⲛⲧⲥ <pb xml:id="ⲥ︦ⲟ︦ⲃ︦"/> ⲉϫⲱⲛ ⲏ ⲉⲧ
ϩⲓⲱⲱⲧ ⲉⲧⲃⲉ ⲛⲁⲛⲟⲃⲉ ⲙⲛ ⲛⲁ ⲛⲕⲉⲁⲛⲁϣ ⲉⲛⲧⲁⲓⲡⲁⲣⲁⲃⲁ ⲙⲙⲟϥ ϣⲱⲡⲉ 
ⲛⲑⲉ ⲛϩⲉⲛ ⲉⲓϥⲧ ⲉⲩⲟϥⲧ ϩⲙ ⲡⲁϩⲏⲧ ⲙⲛ ⲧⲁⲯⲩⲭⲏ ⲁⲩⲱ ⲛⲑⲉ ⲛϩⲉⲛ ⲥⲟⲩⲣⲉ 
ⲙⲛ ϩⲉⲛ ⲁⲣⲟⲟⲩⲉ ϩⲙ ⲡⲁⲥⲱⲙⲁ ⲧⲏⲣϥ ⲛⲧⲉ ⲡⲓⲣⲱⲙⲉ ⲏ ⲛⲓⲣⲱⲙⲉ ⲣ ⲃⲟⲗ 
ⲛⲧⲟⲟⲩ ⲉⲑⲗⲓⲯⲓⲥ ⲛⲓⲙ ⲙⲛ ϩⲓⲥⲉ ⲛⲓⲙ ϩⲙ ⲡⲉϩⲟⲟⲩ ⲛⲧⲉⲛⲁⲛⲁⲅⲕⲏ ⲧⲱⲓ 
ⲙⲛ ⲧⲱⲟⲩ ⲙⲛ ⲧⲁ ⲣⲱⲙⲉ ⲛⲓⲙ ⲉⲧⲉ ⲙⲡⲟⲩⲕⲁ ⲡⲛⲟⲩⲧⲉ ⲙⲡⲉⲩⲙⲧⲟ ⲉⲃⲟⲗ 
 
ⲉⲧⲛⲁⲩ ⲏ ⲉⲧⲥⲟⲟⲩⲛ ⲛⲛⲉⲧⲉⲓⲣⲉ ⲛϩⲉⲛ ϩⲃⲏⲩⲉ ⲛⲕⲣⲟϥ ϩⲣⲁⲓ ⲛϩⲏⲧⲉ ⲧⲥⲩⲛⲁ
ⲅⲱⲅⲏ ⲁⲩⲱ ϩⲛ ⲧⲟⲓⲕⲟⲩⲙⲉⲛⲏ ⲧⲏⲣⲥ. ⲉϣϫⲉ ⲙⲡⲉ ⲡⲛⲟⲩⲧⲉ ⲓ︦ⲥ︦ ⲕⲧⲟ ⲙⲡⲉϥϩⲟ 
ⲉⲃⲟⲗ ⲙⲡϣⲓⲡⲉ ⲛⲙⲡⲁϭⲥⲉ ⲛⲑⲉ ⲉⲧⲥⲏϩ ⲉⲡϫⲟⲉⲓⲥ ⲙⲡⲉⲟⲟⲩ ⲡⲉ ⲉⲓⲉ ⲙⲁⲣⲉ 
ⲛⲉⲧⲟⲩⲏϩ ⲧⲏⲣⲟⲩ ϩⲣⲁⲓ ⲛϩⲏⲧⲉ ⲙⲟⲩⲧⲉ ⲉⲡⲉⲓⲣⲉϥⲣ ⲛⲟⲃⲉ ϫⲉ ⲡϣⲓⲡⲉ ⲧⲏⲣϥ 
ⲉⲃⲟⲗⲇⲉ ϯⲙⲉϩ ⲣⲱ ⲛϣⲓⲡⲉ ⲉⲧⲃⲉ ⲛⲁⲡⲉⲑⲟⲟⲩ ⲁⲩⲱ ⲉⲧⲃⲉ ⲡⲁⲛⲁϣ ⲉⲛⲧⲁⲓⲡⲁ
ⲣⲁⲃⲁ ⲙⲙⲟϥ ⲛⲧⲉ <pb xml:id="ⲥ︦ⲟ︦ⲅ︦"/> ⲛⲓⲣⲱⲙⲉ ⲣ ⲃⲟⲗ ⲛⲧⲟⲟⲩ ⲉⲧⲙϫⲓ ϣⲓⲡⲉ. ⲉϣϫⲉ 
ϯⲛⲁϫⲓ ⲡⲁϫⲡⲓⲟ ϩⲓ ⲡⲃⲏⲙⲁ ϩⲙ ⲡⲉϩⲟⲟⲩ ⲙⲡϩⲁⲡ ⲉⲧⲃⲉ ⲛⲁⲡⲉⲑⲟⲟⲩ ⲙⲛ 
ⲡⲁⲛⲁϣ ⲉⲛⲧⲁⲓⲁⲁϥ ⲁⲩⲱ ⲛⲧⲉⲧⲙ ⲡⲁⲓ ⲏ ⲛⲁⲓ ⲣ ⲃⲟⲗ ϩⲱⲟⲩ ⲉⲡⲉϫⲡⲓⲟ ⲛⲛⲉⲩ
ⲡⲉⲑⲟⲟⲩ ⲉⲓⲉ ⲟⲩⲟⲉⲓ ⲛⲁⲓ ⲁⲩⲱ ⲟⲩⲟⲉⲓ ⲛⲛⲓⲕⲟⲟⲩⲉ ϫⲉ ⲙⲡⲉⲓⲣ ⲃⲟⲗ ⲙⲡⲟⲩⲣ 
ⲃⲟⲗ ⲏ ϫⲉ ϯⲛⲁⲣ ⲃⲟⲗ ⲁⲛ ⲏ ⲥⲉⲛⲁⲣ ⲃⲟⲗ ⲁⲛ ⲉⲡϩⲁⲡ ⲛⲓ︦ⲥ︦ ⲡⲉⲧⲛⲁⲕⲣⲓⲛⲉ 
ⲙⲡⲟⲩⲁ ⲡⲟⲩⲁ ⲛⲛⲉⲧⲟⲩⲏϩ ϩⲣⲁⲓ ϩⲏⲧⲉ ⲧⲥⲩⲛⲁⲅⲱⲅⲏ ⲁⲩⲱ ϩⲛ ⲧⲟⲓⲕⲟⲩ
ⲙⲉⲛⲏ ⲧⲏⲣⲥ. ϯⲧⲱⲃϩ ⲙⲙⲟⲕ ⲉⲓⲙⲡϣⲁ ⲁⲛ ⲉⲧⲃⲉ ⲡⲁϣⲁⲓ ⲛⲛⲁⲛⲟⲃⲉ ⲡⲛⲟⲩⲧⲉ 
ⲡⲛⲁⲏⲧ ⲛϣⲁⲛ ϩⲧⲏϥ ⲛϩⲁⲣϣ ϩⲏⲧ ⲛⲁⲅⲁⲑⲟⲥ ⲉⲧⲣⲉⲕⲕⲱ ⲉⲃⲟⲗ ⲏ ⲉⲧⲣⲉⲕϥⲓ 
ⲙⲙⲁⲩ ⲙⲡⲛⲟⲃⲉ ⲙⲡⲓⲣⲱⲙⲉ ⲏ ⲛⲓⲣⲱⲙⲉ ϫⲉ ⲉⲕⲛⲁⲕⲱ ϩⲱ ⲛⲁⲓ ⲉⲃⲟⲗ ⲛⲛⲁ
 
ⲛⲟⲃⲉ ⲁⲩⲱ ⲛⲅⲣ ⲡⲱⲃϣ ⲛⲛⲁⲙⲛⲧϣⲁϥⲧⲉ ⲧⲏⲣⲟⲩ ⲛⲅⲧⲙⲧⲱⲱⲃⲉ ⲛⲁⲛ ⲕⲁⲧⲁ 
ⲛⲉⲛϩⲃⲏⲩⲉ ⲙⲡⲟⲛⲏⲣⲟⲛ ϫⲉ ϣⲁ ϩⲟⲩⲛ ⲉⲧⲉ<pb xml:id="ⲥ︦ⲟ︦ⲇ︦"/>ⲛⲟⲩ ⲧⲛϯ ϭⲱⲛⲧ ⲛⲁⲕ 
ϩⲛ ⲧⲉⲛⲙⲛⲧⲁⲧⲥⲱⲧⲙ. ϩⲣⲟϣ ⲛϩⲏⲧ ⲉⲧⲙⲉⲓⲛⲉ ⲉϩⲣⲁⲓ ⲉϫⲱⲛ ⲛⲧⲟⲣⲅⲏ ⲙⲡⲉⲕ
ϭⲱⲛⲧ ⲡⲛⲟⲩⲧⲉ ⲉⲧⲥⲙⲁⲙⲁⲁⲧ ⲛⲑⲉ ⲟⲛ ⲉⲧⲕϩⲟⲣϣ ⲛϩⲏⲧ ⲛⲟⲩⲟⲉⲓϣ ⲛⲓⲙ ⲁⲩⲱ 
ⲉϣⲱⲡⲉ ⲉⲣϣⲁⲛⲧⲙ ⲡⲟⲩⲁ ⲡⲟⲩⲁ ⲙⲙⲟⲛ ⲙⲉⲧⲁⲛⲟⲓ ⲁⲗⲗⲁ ⲛⲧⲛⲥⲱⲧⲡ ⲛⲁⲛ 
ⲛϩⲉⲛ ⲡⲉⲑⲟⲟⲩ ⲉⲁⲁⲩ ⲡⲉⲛⲥⲛⲟϥ ⲏ ⲡⲉⲛⲧⲱⲱⲃⲉ ⲛⲁⲕⲧⲟϥ ⲉϩⲣⲁⲓ ⲉϫⲱⲛ ⲁⲛⲟⲕ 
ⲁⲩⲱ ⲛⲁⲓ ⲙⲛ ⲛⲓⲕⲟⲟⲩⲉ ⲉⲧⲉⲓⲣⲉ ⲏ ⲉⲧⲛⲁⲉⲓⲣⲉ ⲛⲛⲉⲓⲛⲟⲃⲉ ⲛⲧⲉⲓϩⲉ ϩⲛ ⲛⲉⲕⲙⲁ 
ⲉⲧⲟⲩⲁⲁⲃ. ⲉⲡϫⲓⲛϫⲏ ⲁⲛ ⲁⲕϫⲟⲟⲥ ϩⲙ ⲡⲉⲡⲣⲟⲫⲏⲧⲏⲥ ϫⲉ ⲛⲧⲟⲟⲩ ⲁⲩⲥⲱⲧⲡ 
ⲛⲛⲉⲩⲛⲟⲃⲉ ⲙⲛ ⲛⲉⲩⲙⲛⲧϣⲁϥⲧⲉ ⲛⲁⲓ ⲛⲧⲁ ⲧⲉⲩⲯⲩⲭⲏ ⲟⲩⲁϣⲟⲩ ⲁⲛⲟⲕ ϩⲱ 
ϯⲛⲁⲥⲱⲧⲡ ⲛⲛⲉⲩϫⲏⲣ ⲁⲩⲱ ϯⲛⲁⲧⲱⲱⲃⲉ ⲛⲁⲩ ⲛⲛⲉⲩⲛⲟⲃⲉ . ⲛⲓⲙ ⲡⲉ ⲛⲧⲁϥⲣ 
ⲃⲟⲗ ⲉⲛⲉⲕϭⲓϫ ⲡϫⲟⲉⲓⲥ ϫⲉ ⲉⲛⲛⲁⲣ ⲃⲟⲗ ⲁⲛⲟⲛ. ⲛⲧⲱⲱⲃⲉ ⲙⲡⲟⲩⲁ ⲡⲟⲩⲁ ⲕⲁⲧⲁ 
ⲛⲉϥϩⲃⲏⲩⲉ ⲙⲡⲟⲛⲏⲣⲟⲛ ⲛⲁⲉⲓ ⲉϩⲣⲁⲓ ⲉϫⲱϥ ⲛϥⲥⲟⲟⲩⲛ ⲁⲛ ⲉⲓⲧⲉ ϩⲙ ⲡⲉⲓⲙⲁ 
ⲧⲉⲛⲟⲩ <pb xml:id="ⲥ︦ⲟ︦ⲉ︦"/> ⲉⲓⲧⲉ ϩⲙ ⲡⲉϩⲟⲟⲩ ⲙⲡϩⲁⲡ. ⲡⲗⲏⲛ ⲡⲛⲟⲩⲧⲉ ⲛϯⲙⲡϣⲁ ⲁⲛ 
ⲛϣⲁϫⲉ ⲙⲡⲉϥⲙⲧⲟ ⲉⲃⲟⲗ ⲛϯⲟⲩⲱϣ ⲁⲛ ⲉⲧⲣⲉ ⲡⲉⲑⲟⲟⲩ ϣⲱⲡⲉ ⲙⲡⲉⲓⲣⲱⲙⲉ 
ⲏ ⲛⲉⲓⲣⲱⲙⲉ ⲙⲡⲉⲓⲕⲉⲥⲟⲡ ⲛⲟⲩⲱⲧ ϫⲉ ⲁⲓⲧⲱϩ ⲏ ⲁⲩⲧⲁϩⲧ ⲛⲙⲙⲁⲩ ϩⲛ ⲛⲉⲩ
 
ⲡⲉⲑⲟⲟⲩ ⲁⲩⲥⲟⲕⲧ ⲏ ⲁⲩⲛⲧ ⲉϩⲣⲁⲓ ⲛϫⲛⲁϩ ⲉⲩϩⲁⲡ ⲡⲁⲣⲁ ⲧⲁϭⲟⲙ ϣⲁⲛϯⲥⲱϣ 
ⲙⲡⲁⲛⲁϣ ⲉⲛⲧⲁⲓⲁⲁϥ ϫⲉ ⲉⲓⲛⲁϫⲓ ⲧⲉⲛⲟⲩ ⲛⲟⲩⲥⲱϣ ⲉϥⲕⲏⲃ ⲡⲁ ⲛⲁⲛⲟⲃⲉ ⲁⲩⲱ 
ⲡⲁ ⲡⲉⲓⲕⲉϩⲱⲃ ϩⲙ ⲡⲧⲣⲉ ⲡⲁⲓ ⲏ ⲛⲁⲓ ⲣ ⲛⲟⲃⲉ ⲉⲡⲛⲟⲩⲧⲉ ⲁⲩⲙⲟⲩ ⲁⲩⲙⲟⲟⲩⲧ 
ⲁⲩⲉⲓⲛⲉ ⲉϩⲣⲁⲓ ⲉϫⲱⲓ ⲛⲙⲙⲁⲩ ⲛⲟⲩϩⲁⲡ ⲁⲩⲧⲟⲩⲛⲟⲥ ⲉϩⲣⲁⲓ ⲉϫⲱⲓ ⲛⲙⲙⲁⲩ 
ⲛⲟⲩϭⲱⲛⲧ ⲙⲡⲉⲙⲧⲟ ⲉⲃⲟⲗ ⲙⲡⲛⲟⲩⲧⲉ. ϩⲓⲧⲛ ⲟⲩ ⲛⲉⲥⲛⲏⲩ ⲉⲁ ϩⲁϩ ⲣ ϣⲙⲙⲟ 
ⲉⲣⲱⲧⲛ ⲙⲏ ϩⲓⲧⲛ ⲛⲛⲟⲙⲟⲥ ⲁⲛ ⲉⲧⲕⲏ ⲛⲁⲛ ⲉϩⲣⲁⲓ ϩⲛ ⲛⲥⲩⲛⲁⲅⲱⲅⲏ ⲙⲡϫⲟⲉⲓⲥ. 
ⲛⲧⲉⲓϩⲉ ⲟⲛ ⲉⲃⲟⲗϩⲓⲧⲙ ⲛⲛⲟⲙⲟⲥ ⲉⲧⲥⲏϩ ⲛⲉ ⲏ ⲛⲧⲁ ⲛⲟⲩⲉⲓⲟⲧⲉ ⲥⲁϩⲟⲩ ⲛⲉ ⲏ 
ⲉⲁⲩⲕⲁⲁⲩ ⲛⲉ ⲉϩⲣⲁⲓ ⲧⲥⲩⲛⲁⲅⲱⲅⲏ ⲛⲉⲧⲛⲁⲣ ⲛⲟⲃⲉ ϩⲣⲁⲓ ⲛϩⲏ<pb xml:id="ⲥ︦ⲟ︦︦ϝ︦"/>ⲧⲉ 
ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲥⲉⲛⲁⲁⲩ ⲛϣⲙⲙⲟ ⲉⲣⲟ ⲁⲩⲱ ⲕⲁⲛ ⲉⲩϣⲁⲛϩⲩⲡⲟ
ⲕⲣⲓⲛⲉ ⲛϭⲓ ϩⲉⲛ ⲁⲣⲭⲏⲅⲟⲥ ϩⲣⲁⲓ ⲛϩⲏⲧⲉ ⲉⲧⲙⲉⲓⲣⲉ ⲕⲁⲧⲁ ⲛⲛⲟⲙⲟⲥ ⲉⲧⲕⲏ 
ⲛⲉ ⲉϩⲣⲁⲓ ⲉⲉⲓⲣⲉ ⲛⲟⲩⲟⲛ ⲛⲓⲙ ⲉⲧⲛⲁⲣ ⲛⲟⲃⲉ ⲉϩⲣⲁⲓ ⲛϩⲏⲧⲉ ⲛⲟⲩⲟⲉⲓϣ ⲛⲓⲙ 
ⲛϣⲙⲙⲟ ⲉⲣⲟ ⲁⲩⲱ ⲛϫⲁϫⲉ ⲉⲡⲛⲟⲩⲧⲉ ⲙⲉϣⲁⲕ ⲉⲣⲉⲙⲉⲉⲩⲉ ϫⲉ ⲡⲛⲟⲩⲧⲉ ⲛⲁ
ϩⲣⲟϣ ⲛϩⲏⲧ ⲉϩⲣⲁⲓ ⲉϫⲱⲟⲩ ⲛⲧⲉⲓϩⲉ ⲛⲟⲩⲟⲉⲓϣ ⲛⲓⲙ ⲉⲩⲣ ⲛⲟⲃⲉ ϩⲣⲁⲓ ⲛϩⲏⲧⲉ. 
ⲁⲩⲱ ⲕⲁⲛ ⲉϥϣⲁⲛϩⲣⲟϣ ⲟⲛ ⲉϥⲛⲁϩⲣⲟϣ ϩⲛ ⲟⲩϭⲱⲛⲧ ⲙⲛ ⲟⲩⲟⲣⲅⲏ ⲁⲩⲱ ϩⲛ 
 
ⲟⲩⲛⲁ ⲁⲛ ⲛⲑⲉ ⲉⲧϥϯⲥⲟ ⲉⲣⲟ ⲧⲉⲛⲟⲩ ϩⲛ ⲟⲩⲙⲛⲧϣⲁⲛ ϩⲧⲏϥ ⲙⲛ ⲟⲩⲕⲱ 
ⲉⲃⲟⲗ ⲛⲛⲉⲛⲛⲟⲃⲉ ϣⲁ ϩⲟⲩⲛ ⲉⲧⲉⲛⲟⲩ. ⲛⲧⲁ ⲛⲉⲧⲙⲏⲛ ⲉⲃⲟⲗ ϩⲛ ⲛⲉⲩⲡⲉⲑⲟⲟⲩ 
ⲥⲟⲩⲛ ⲁϣ ⲛϩⲱⲃ ⲏ ⲁϣ ⲛϩⲙⲟⲧ ⲉⲁ ⲡⲛⲟⲩⲧⲉ ⲁⲁϥ ϩⲣⲁⲓ ⲛϩⲏⲧⲉ ϫⲉ ⲉⲩⲉⲉⲓⲙⲉ 
ⲛⲧⲟϥ ϫⲉ ⲟⲩⲉⲧ ⲛⲧⲱϣ ⲙⲡⲉⲓⲟⲩⲟⲉⲓϣ ⲙⲛ ⲧⲉϥϭⲓ ⲛⲕⲱ ⲉⲃⲟⲗ ⲛⲛⲉⲛⲛⲟⲃⲉ 
ⲛϩⲏⲧϥ ⲛϭⲓ ⲡⲛⲟⲩⲧⲉ ⲁⲩⲱ ⲟⲩⲉⲧ ⲡⲧⲱϣ ⲙⲡⲉⲟⲩⲟⲉⲓϣ <pb xml:id="ⲥ︦ⲟ︦ⲍ︦"/> ⲉⲧⲛⲏⲩ. ⲙⲡⲱⲓ 
ⲁⲛ ⲡⲉ ⲟⲩⲧⲉ ⲙⲡⲱ ⲁⲛ ⲡⲉ ⲡⲉⲓϩⲙⲟⲧ ⲧⲉⲛⲟⲩ ⲏ ⲡⲉⲓⲕⲱ ⲉⲃⲟⲗ ⲁⲗⲗⲁ ⲡⲁ ⲛⲉⲛ
ⲧⲁⲩϣⲱⲡⲉ ⲛⲉ ⲡⲉ ⲛϣⲡ ⲧⲱⲣⲉ ⲛⲁⲓ ⲁⲩⲱ ⲡⲁⲓ ⲉⲧⲉⲣⲉ ⲡⲉⲧϣⲁϫⲉ ⲛⲙⲙⲉ ⲥⲟⲟⲩⲛ 
ϫⲉ ⲛⲓⲙ ⲡⲉ ⲁⲩⲱ ⲟⲩϩⲟⲧⲉ ⲡⲉ ϫⲉ ⲙⲏⲡⲟⲧⲉ ⲛⲧⲉ ⲡⲛⲟⲩⲧⲉ ⲡⲁⲣⲁⲇⲓⲇⲟⲩ ⲙⲙⲟ 
ⲉⲧⲟⲟⲧⲟⲩ ⲛⲛⲉⲧⲛⲁϯⲥⲟ ⲁⲛ ⲉⲣⲟ ⲟⲩⲧⲉ ⲛⲥⲉⲛⲁϣⲛ ϩⲧⲏⲩ ⲁⲛ ⲉϫⲱ ϫⲉ ϥⲁⲛⲉⲭⲉ 
ⲙⲙⲟ ⲉⲧⲃⲏⲏⲧⲟⲩ ϩⲙ ⲡⲉⲟⲩⲟⲉⲓϣ ⲉⲧⲙⲙⲁⲩ ϩⲙ ⲡⲧⲣⲉ ⲡⲁⲓ ⲁⲩⲱ ⲛⲁⲓ ⲉⲛⲧⲁⲛ
ϣⲣⲡ ϫⲟⲟⲩ ϭⲱⲛⲧ ⲉⲣⲟ ⲉⲧⲃⲉ ⲛⲛⲟⲃⲉ ⲛⲛⲉⲧⲛⲁⲉⲓⲣⲉ ⲛϩⲉⲛ ⲃⲟⲧⲉ ϩⲣⲁⲓ ⲛϩⲏⲧⲉ 
ϩⲙ ⲡⲉⲟⲩⲟⲉⲓϣ ⲛϩⲁⲉ ⲛⲥⲉϯ ⲙⲙⲟ ⲉⲧⲟⲟⲧϥ ⲙⲡⲉⲛⲧⲁⲩϫⲓⲧⲉ ⲛϣⲡ ⲧⲱⲣⲉ ⲉⲃⲟⲗ
 
ϩⲛ ⲛⲉϥϭⲓϫ ⲉⲧⲉ ⲡⲛⲟⲩⲧⲉ ⲡⲉ ⲙⲡⲥⲟⲡ ⲏ ⲡⲉϩⲟⲟⲩ ⲏ ⲡⲥⲏⲩ ⲉⲛⲧⲁϥⲙⲉⲉⲩⲉ ⲉϫⲓ 
ⲕⲃⲁ ⲙⲙⲟⲛ ⲛϩⲏⲧϥ ϩⲛ ⲟⲩϭⲱⲛⲧ ⲉⲧⲃⲉ ⲛⲛⲟⲃⲉ ⲉⲛⲧⲁ ⲡⲟⲩⲁ ⲡⲟⲩⲁ ⲙⲙⲟⲛ 
ⲁⲁⲩ ϩⲣⲁⲓ ϩⲛ ⲛⲉϥⲥⲩⲛⲁⲅⲱⲅⲏ ⲙⲟⲛⲟⲛ ⲙⲛⲛⲥⲁ ⲡⲓⲕⲉⲥⲟⲡ ⲏ ⲙⲛⲛⲥⲁ ⲡⲧⲱϣ 
<pb xml:id="ⲥ︦ⲟ︦ⲏ︦"/> ⲉⲧⲕⲏ ⲛⲁⲛ ⲉϩⲣⲁⲓ ⲉⲓⲉ ⲧⲛⲛⲁⲟⲩⲱϩ ⲉⲣⲟϥ ⲏ ⲉϩⲣⲁⲓ ⲉϫⲱϥ ⲉⲃⲟⲗϩⲓⲧⲙ 
ⲡⲛⲟⲩⲧⲉ ⲛⲑⲉ ⲛⲛⲉⲧⲕⲱⲧ ⲉϩⲣⲁⲓ ⲉϫⲛ ⲧⲥⲛⲧⲉ ⲛⲉⲧⲟⲩⲛⲁⲁⲁⲩ ⲛϣⲙⲙⲟ ⲉⲣⲟ 
ϩⲙ ⲡⲧⲣⲉⲩⲧⲁϩⲟⲟⲩ ϩⲛ ⲛⲉⲓϩⲃⲏⲩⲉ ⲛⲧⲉⲓϩⲉ ⲡⲉⲩⲥⲛⲟϥ ⲉϩⲣⲁⲓ ⲉϫⲱⲟⲩ ⲛⲑⲉ 
ⲟⲛ ⲉⲧⲉⲣⲉ ⲡⲉⲥⲛⲟϥ ⲛⲟⲩⲟⲛ ⲛⲓⲙ ⲉⲛⲧⲁⲩⲛⲟϫⲟⲩ ⲉⲃⲟⲗ ⲛϩⲏⲧⲉ ϩⲣⲁⲓ ϩⲓϫⲱⲟⲩ 
ϫⲓⲛ ⲛϣⲟⲣⲡ ϣⲁ ϩⲣⲁⲓ ⲉⲧⲉⲛⲟⲩ. ⲉⲓϣⲁⲛⲧⲙⲧⲣⲉ ⲣⲱⲙⲉ ⲛⲓⲙ ⲛⲇⲓⲕⲁⲓⲟⲥ ϩⲣⲁⲓ 
ⲛϩⲏⲧⲉ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲧⲟ ⲛⲟⲩϩⲏⲧ ⲛⲟⲩⲱⲧ ϩⲙ ⲡϩⲁⲣⲉϩ ⲉⲛⲉⲛ
ⲧⲟⲗⲏ ⲙⲡⲛⲟⲩⲧⲉ ϣⲱⲡⲉ ⲉⲩⲟⲩⲁⲁⲃ ⲉⲃⲟⲗϩⲙ ⲡⲥⲛⲟϥ ⲙⲛ ⲡϩⲁⲡ ⲛⲛⲉⲧⲉⲓⲣⲉ ⲏ 
ⲛⲉⲧⲛⲁⲉⲓⲣⲉ ⲛⲛⲉⲓϩⲃⲏⲩⲉ ⲙⲙⲛⲧⲁⲥⲉⲃⲏⲥ ϩⲣⲁⲓ ⲛϩⲏⲧⲉ ⲉⲓⲉ ⲙⲡⲓϫⲉ ⲗⲁⲁⲩ 
ⲛϣⲁϫⲉ ⲛⲛⲉⲧⲙⲙⲁⲩ ⲉⲣⲉⲥⲱⲧⲙ ⲏ ⲉⲩⲥⲱⲧⲙ ⲛⲧⲟⲟⲩ. ϩⲱ ⲉⲣⲟⲟⲩ ⲛⲑⲉ ⲉⲛⲧⲁⲩ
ⲑⲙⲕⲉ ⲡⲁϩⲏⲧ ⲏ ⲡⲉⲛϩⲏⲧ ⲉⲧⲙⲧⲣⲉϥⲣ ϣⲁⲩ ⲛⲁⲓ ⲏ ⲛⲁⲛ ⲛⲑⲉ ⲉⲧⲛⲟⲩⲁϣϥ 
ⲉⲧⲣⲉϥϣⲱⲡⲉ ⲙⲙⲟⲥ ⲛϩⲏⲧϥ. ⲉϣϫⲉ ⲟⲩⲙⲛⲧⲁⲑⲏⲧ ⲛⲁⲓ ⲧⲉ ⲛⲛⲁϩⲣⲛ ϩⲟⲉⲓⲛⲉ 
 
ⲛϩⲏⲧⲧⲏⲩⲧⲛ ⲛⲉⲥⲛⲏⲩ ⲥⲱⲧⲙ ⲉⲛⲁⲓ ⲉⲃⲟⲗϩⲓⲧⲙ ⲡⲉⲧϫⲱ ⲙⲙⲟⲟⲩ ϩⲛ ⲧⲉϥ
ⲑⲗⲓⲯⲓⲥ ⲛⲙⲕⲁϩ ⲛϩⲏⲧ ϩⲓ ⲗⲩⲡⲏ ϩⲓ ⲛⲟϭⲛⲉϭ ⲙⲁⲣⲟⲩⲉⲓⲙⲉ ⲛϭⲓ ⲛⲉⲧⲙⲙⲁⲩ 
ϫⲉ ⲛⲧⲟⲟⲩ ⲛⲁⲙⲉ ⲛⲉⲧⲧⲣⲩⲫⲁ ϩⲛ <note note="sic">ⲧⲙⲛⲁⲑⲏⲧ</note> ⲁⲩⲱ ⲛⲧⲁⲧⲉⲧⲛⲣ ϩⲏⲃⲉ 
ⲁⲛ ⲛϩⲟⲩⲟ ⲱ ⲣⲱⲙⲉ ⲉⲃⲟⲗϫⲉ ϩⲙ ⲡⲧⲣⲉ ⲡⲛⲟⲩⲧⲉ ϩⲱⲧⲡ ⲉⲣⲟ ⲧⲥⲩⲛⲁⲅⲱⲅⲏ 
ⲙⲡⲛⲁⲩ ⲛϩⲧⲟⲟⲩⲉ ⲏ ⲙⲡⲛⲁⲩ ⲙⲙⲉⲉⲣⲉ ⲙⲡⲟⲟⲩ ⲏ ⲛⲥⲁϥ ⲛⲧⲁϥⲟⲩⲉⲓⲛⲉ ϩⲓⲧⲙ 
ⲧⲙⲉⲧⲁⲛⲟⲓⲁ ⲙⲛ ⲛⲣⲙⲉⲓⲟⲟⲩⲉ ⲛⲛⲉⲧⲣ ϩⲟⲧⲉ ϩⲏⲧϥ ϩⲣⲁⲓ ⲛϩⲏⲧⲉ ⲉⲩⲣⲁϩⲧ 
ⲉⲡⲉⲥⲏⲧ ⲉⲩⲣⲓⲙⲉ ϩⲙ ⲡⲙⲁ ⲉⲧⲟⲩⲁⲁⲃ ⲙⲡⲉⲙⲧⲟ ⲉⲃⲟⲗ ⲙⲡⲉⲑⲩⲥⲓⲁⲥⲧⲏⲣⲓⲟⲛ 
ⲛⲉϣⲁⲣⲉ ⲛⲉⲧⲣ ⲛⲟⲃⲉ ϩⲣⲁⲓ ⲛϩⲏⲧⲉ ⲁⲁⲩ ⲛϫⲁϫⲉ ⲉⲣⲟϥ ⲙⲡⲟⲟⲩ ⲉⲛⲧⲁϥⲉⲓ ⲏ 
ⲟⲛ ⲣⲁⲥⲧⲉ ⲉⲧⲛⲏⲩ. <pb xml:id="ⲥ︦ϥ︦ⲃ︦"/> ⲛⲓⲙ ⲡⲉⲧⲉⲛϥⲛⲁⲑⲗⲓⲃⲉ ⲁⲛ ⲛϥⲧⲁⲩⲟ ⲛϩⲉⲛ ϣⲁϫⲉ 
ⲛϩⲟⲩⲟ ⲉⲃⲟⲗϩⲛ ⲣⲱϥ ⲉϥⲛⲁⲩ ⲉⲣⲟⲛ ⲉⲙⲉⲣⲉ ⲡⲙⲉϩ ϩⲟⲟⲩ ⲥⲛⲁⲩ ⲏ ⲡⲙⲉϩ 
ϣⲟⲙⲛⲧ ⲛϩⲟⲟⲩ ⲟⲩⲉⲓⲛⲉ ⲉⲙⲡⲁⲧⲛⲉⲓⲣⲉ ⲛϩⲉⲛ ϩⲃⲏⲩⲉ ⲛⲃⲟⲧⲉ ϩⲛ ⲟⲩⲡⲁⲣⲁ
ⲃⲁⲥⲓⲥ ϩⲣⲁⲓ ϩⲛ ⲧⲥⲩⲛⲁⲅⲱⲅⲏ ⲙⲡⲛⲟⲩⲧⲉ ⲉⲧⲟⲩⲙⲟⲩⲧⲉ ⲉⲣⲟⲥ ⲧⲉⲛⲟⲩ ⲉⲃⲟⲗ
ϩⲓⲧⲛ ⲛⲉⲧⲛⲏⲩ ϣⲁⲣⲟⲥ ϩⲛ ϩⲁϩ ⲙⲙⲁ ⲏ ⲙⲡⲟⲗⲉⲓⲥ ⲏ ⲛⲭⲱⲣⲁ ϫⲉ ⲑ︦ⲓ︦ⲗ︦ⲏ︦ⲙ︦ 
ⲛⲧⲡⲉ ⲁⲩⲱ ⲛⲉⲧⲟⲩⲏϩ ⲛϩⲏⲧⲥ ϫⲉ ⲁⲅⲅⲉⲗⲟⲥ. ⲉϣϫⲉ ⲛⲉⲧⲉⲓⲣⲉ ⲛⲛⲓϩⲃⲏⲩⲉ 
ⲛⲧⲉⲓϩⲉ ϩⲣⲁⲓ ⲛϩⲏⲧⲉ ϣⲓⲡⲉ ⲁⲛ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ϯϣⲓⲡⲉ ⲏ ⲧⲛϣⲓⲡⲉ
 
ⲁⲛⲟⲛ ⲛϩⲏⲧⲟⲩ ⲛⲛⲉⲧⲛⲏⲩ ⲉⲣⲁⲧⲛ. ϩⲱ ⲉⲣⲱⲧⲛ ⲱ ⲛⲣⲱⲙⲉ ⲉⲧⲉⲧⲛⲉⲓⲣⲉ ⲛⲛⲓϩ
ⲃⲏⲩⲉ ⲛⲧⲉⲓϩⲉ. ⲧⲉⲧⲛⲁⲣ ϩⲧⲏⲧⲛ ⲛⲉⲥⲛⲏⲩ ⲉⲧⲉⲧⲛϣⲁⲛⲧⲙⲥⲁϩⲱⲧⲛ ⲉⲃⲟⲗ 
ⲙⲙⲟⲟⲩ ϩⲙ ⲡⲧⲣⲉ ⲟⲩⲥⲟⲡ ⲛⲟⲩⲱⲧ ⲣⲱϣⲉ ⲉⲣⲱⲧⲛ ⲉⲣ ⲧⲏⲩⲧⲛ ⲛϣⲙⲙⲟ ⲉⲡⲙⲁ 
ⲉⲧⲉⲧⲛⲟⲩⲏϩ ⲛϩⲏⲧϥ. ⲛⲉⲧϩⲟⲣϣ ⲛϩⲏⲧ ⲉϩⲣⲁⲓ ⲉϫⲱⲛ ⲧⲉⲛⲟⲩ <pb xml:id="ⲥ︦ϥ︦ⲅ︦"/> ϫⲉ ⲁⲣⲁ 
ⲧⲛⲛⲁⲣ ϩⲧⲏⲛ ⲉϫⲛ ⲛⲉⲛⲛⲟⲃⲉ ⲉⲛⲧⲁⲛⲁⲁⲩ ϩⲙ ⲡⲁⲣⲁⲃⲁⲥⲓⲥ ⲛⲓⲙ ⲉⲛⲉⲩⲣ ϩⲟⲧⲉ 
ⲁⲛ ϩⲏⲧⲛ ⲉⲧⲙⲉⲓⲣⲉ ⲛⲁⲛ ⲕⲁⲧⲁ ⲛⲉⲛϩⲃⲏⲩⲉ ⲉⲑⲟⲟⲩ ⲁⲗⲗⲁ ⲉⲩϯⲥⲟ ⲉⲣⲟⲛ ϫⲉ 
ϩⲉⲛ ⲣⲱⲙⲉ ϩⲱⲟⲩ ⲛⲉ ⲉϥⲛⲁⲕⲣⲓⲛⲉ ⲙⲙⲟⲟⲩ. ⲉⲥϣⲁⲛϣⲱⲡⲉ ϭⲉ ⲛⲧⲉ ⲡϣⲓ 
ⲙⲡⲕⲱ ⲉⲃⲟⲗ ϫⲱⲕ ⲡⲁ ⲛⲣⲱⲙⲉ. ⲡⲛⲟⲙⲟⲥ ⲏ ⲛⲛⲟⲙⲟⲥ ⲉⲧⲕⲏ ⲛⲁⲛ ⲉϩⲣⲁⲓ 
ⲛⲁⲡⲱⲧ ⲛⲥⲱⲛ ⲉⲃⲟⲗϩⲛ ⲛⲉⲧϥⲓ ⲣⲟⲟⲩϣ ϩⲁⲣⲟⲛ ⲛⲥⲉⲁⲁⲛ ⲛϣⲙⲙⲟ ⲉⲡⲉⲟⲟⲩ 
ⲉⲧⲛⲛϩⲏⲧϥ ⲧⲉⲛⲟⲩ ⲛϫⲓⲛϫⲏ ϫⲉ ⲧⲛⲟ ⲛⲕⲣⲟϥ ϩⲛ ⲧⲙⲏⲧⲉ ⲛⲛⲉⲧⲉⲓⲣⲉ ⲛⲧⲙⲉ 
ϩⲣⲁⲓ ⲛϩⲏⲧⲛ. ⲉⲛⲛⲁϫⲟⲟⲥ ⲟⲛ ϫⲉ ⲟⲩ. ⲉⲣⲉ ⲛⲛⲟⲙⲟⲥ ⲉⲧⲕⲏ ⲛⲁⲛ ⲉϩⲣⲁⲓ ϩⲛ 
ⲛⲥⲩⲛⲁⲅⲱⲅⲏ ⲙⲡϫⲟⲉⲓⲥ ⲛⲟⲩϫⲉ ⲙⲙⲟⲛ ⲉⲃⲟⲗ ⲉⲛⲛⲁϫⲓ ϩⲁⲡ ⲟⲩⲃⲏⲩ ⲛⲑⲉ ⲛⲧⲁ 
ϩⲟⲉⲓⲛⲉ ϫⲟⲟⲥ ⲙⲡⲁⲓ ⲉⲧϣⲁϫⲉ ⲛⲙⲙⲉ ϫⲉ ⲧⲛⲛⲁϫⲓ ϩⲁⲡ ⲛⲙⲙⲁⲕ ⲏ ⲉⲣⲉ
ⲛⲉⲅⲣⲁⲫⲏ ⲛⲁϯ ϩⲁⲡ ⲉⲛⲉⲅⲣⲁⲫⲏ ϫⲉ ϩⲙ ⲡϩⲁⲡ ⲛⲧⲁⲧⲉⲧⲛϯ ϩⲁⲡ ⲛϩⲏⲧϥ 
 
ⲉⲩⲛⲁⲕⲣⲓⲛⲉ ⲙⲙⲱⲧⲛ ⲛϩⲏⲧϥ ⲁⲩⲱ ϩⲙ ⲡϣⲓ ⲉⲛⲧⲁⲧⲉⲧⲛϣⲓ ⲙⲙⲟϥ ⲉⲩⲛⲁϣⲓ 
ⲙⲙⲟϥ ⲛⲏⲧⲛ. ⲙⲏ ⲟⲩⲛ <pb xml:id="ⲥ︦ϥ︦ⲇ︦"/> ⲗⲁⲁⲩ ⲛϣⲁϫⲉ ⲏ ⲛⲧⲱϣ ⲏ ⲛⲛⲟⲙⲟⲥ ⲕⲏ ⲛⲉ 
ⲉϩⲣⲁⲓ ⲙⲡⲃⲟⲗ ⲛⲛⲉⲅⲣⲁⲫⲏ ⲏ ⲛⲉⲅⲣⲁⲫⲏ ⲁⲛ ⲛⲉⲧϫⲱ ⲙⲙⲟⲥ ⲛⲧⲉⲓϩⲉ ⲏ ⲉⲧⲕⲁ 
ⲧⲟϣ ⲉϩⲣⲁⲓ ⲉⲡⲱⲣⲕ ⲁⲩⲱ ⲉϣⲟⲣϣⲣ ⲙⲛⲛⲥⲱⲥ ⲉⲕⲱⲧ ⲁⲩⲱ ⲉⲧⲱϭⲉ. ϯⲕⲱⲗⲩⲉ 
ⲏ ϯⲛⲁⲕⲱⲗⲩⲉ ⲙⲡⲁⲓ ⲏ ⲛⲁⲓ ⲉⲧⲟⲩⲱϣ ⲉⲣ ϩⲁⲡ ⲏ ⲛⲁⲓ ⲉⲧⲟⲩⲱϣ ⲉⲣ ϩⲁⲡ ⲏ
ⲉϥⲓ ⲉⲃⲟⲗ ϩⲓϫⲱⲓ ⲙⲡⲁⲛⲁϣ ⲉⲛⲧⲁⲓⲁⲁϥ ϩⲙ ⲡⲧⲣⲉⲩϫⲟⲟⲥ ⲏ ϩⲙ ⲡⲧⲣⲉⲩⲧⲱϣ 
ⲉⲧⲱⲱⲃⲉ ⲙⲡⲉⲓⲣⲱⲙⲉ ⲏ ⲛⲉⲓⲣⲱⲙⲉ ⲕⲁⲧⲁ ⲛⲉⲩϩⲃⲏⲩⲉ. ⲛϯⲛⲁⲣ ⲡⲁⲓ ⲁⲛ ⲟⲩⲧⲉ 
ⲛϯⲛⲁⲕⲁ ⲡⲁⲓ ⲁⲛ ⲏ ⲛⲁⲓ ⲉⲣ ⲡⲉⲓⲣⲱⲙⲉ ⲏ ⲛⲉⲓⲣⲱⲙⲉ ⲛϣⲙⲙⲟ ⲟⲣⲟ ⲉⲧⲃⲏⲏⲧ. 
ϯⲛⲁⲙⲉⲧⲁⲛⲟⲉⲓ ϩⲁ ⲡⲁⲛⲁϣ ⲉⲛⲧⲁⲓⲁⲁϥ ϯⲕⲱ ⲏ ϯⲛⲁⲕⲱ ⲙⲡⲙⲁ ⲛⲧⲟⲣⲅⲏ 
ⲙⲡⲛⲟⲩⲧⲉ ⲉⲧⲣⲉⲥⲉⲓⲣⲉ ⲙⲡⲉⲥϩⲱⲃ. ⲉϣϫⲉ ϣⲁⲣⲉ ⲡⲛⲁ ⲙⲡϫⲟⲉⲓⲥ ⲕⲱⲧⲉ ⲉⲡ
ⲣⲱⲙⲉ ⲉⲧⲙⲡϣⲁ ⲏ ϣⲁϥⲡⲱⲧ ⲛⲥⲱϥ ⲙⲡⲉϩⲟⲟⲩ ⲧⲏⲣϥ ⲛⲑⲉ ⲉⲧⲥⲏϩ ⲧⲟⲣⲅⲏ 
ⲟⲛ ⲛⲁⲕⲱⲧⲉ ⲉⲡⲣⲱⲙⲉ ⲉⲧⲙⲡϣⲁ ⲏ ⲥⲛⲁⲡⲱⲧ ⲛⲥⲱϥ ⲙⲡⲉϩⲟⲟⲩ ⲧⲏⲣϥ <pb xml:id="ⲥ︦ϥ︦ⲉ︦"/> 
ⲧⲟⲣⲅⲏ ⲥⲟⲟⲩⲛ ⲛⲛⲉⲧⲉⲛⲟⲩⲥ ⲛⲉ ⲉⲧⲣⲉⲥϫⲓ ⲕⲃⲁ ⲙⲙⲟⲟⲩ ⲏ ⲉⲥⲣⲉϥⲣⲱϥⲟⲩ ⲕⲁⲧⲁ 
 
ⲛⲉⲩϩⲃⲏⲩⲉ ⲙⲡⲟⲛⲏⲣⲟⲛ ⲡⲛⲁ ⲥⲟⲟⲩⲛ ⲛⲛⲉⲧⲉⲛⲟⲩϥ ⲛⲉ ⲉⲥⲕⲉⲡⲁⲍⲉ ⲙⲙⲟⲟⲩ 
ⲁⲩⲱ ⲉⲟⲗⲟⲩ ⲛⲑⲉ ⲟⲛ ⲙⲡⲉⲟⲟⲩ ⲙⲡⲛⲟⲩⲧⲉ ⲕⲁⲧⲁ ⲡⲉⲧⲥⲏϩ ϫⲉ ⲡⲉⲟⲟⲩ ⲙⲡ
ⲛⲟⲩⲧⲉ ⲛⲁⲟⲗⲕ. ⲛⲥⲩⲛⲁⲅⲱⲅⲏ ⲟⲛ ⲙⲡϫⲟⲉⲓⲥ ⲏ ⲙⲙⲁ ⲛⲟⲩⲱϩ ⲥⲟⲟⲩⲛ ⲉⲛⲉⲧⲉⲓⲣⲉ 
ⲛϩⲉⲛ ⲡⲉⲑⲟⲟⲩ ϩⲙ ⲡⲁⲣⲁⲃⲁⲥⲓⲥ ⲛⲓⲙ ⲉⲁⲁⲩ ⲏ ⲉⲕⲁⲁⲩ ⲛⲃⲟⲧⲉ ⲛⲛⲁϩⲣⲛ 
ⲙⲡⲓⲥⲧⲟⲥ ⲛⲁⲙⲉ ⲉⲧⲟⲩⲏϩ ϩⲣⲁⲓ ⲛϩⲏⲧⲟⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ. ⲉⲧⲃⲉ 
ⲡⲁⲓ ⲛⲟⲩⲙⲟⲓϩⲉ ⲁⲛ ⲧⲉ ⲟⲩⲧⲉ ⲛⲟⲩⲛⲟⲃⲉ ⲁⲛ ⲡⲉ ⲉⲩϣⲁⲛⲙⲉⲥⲧⲉ ϩⲉⲛ ⲣⲱⲙⲉ 
ⲛⲣⲉϥϫⲓⲟⲩⲉ ϩⲣⲁⲓ ⲛϩⲏⲧⲟⲩ ⲁⲗⲗⲁ ⲟⲩⲁⲅⲁⲑⲟⲛ ⲛϩⲟⲩⲟ ⲡⲉ ⲉⲛⲉⲩϩⲛ ϩⲉⲛ 
ⲕⲉⲙⲁ ⲅⲁⲣ ⲏ ⲟⲩⲡⲟⲗⲓⲥ ⲏ ⲟⲩϯⲙⲉ ⲛⲉⲩⲛⲁⲕⲟⲛⲥⲟⲩ ⲏ ⲛⲉ ⲉⲓⲥ ⲡⲉ ⲁⲩⲕⲟⲛⲥⲟⲩ 
ⲡⲉ. ⲟⲩ ⲡⲉⲧⲉϣⲁⲩⲁⲁϥ ⲛϩⲉⲛ ⲗⲏⲥⲧⲏⲥ ⲉⲩϣⲁⲛⲧⲁϩⲟⲟⲩ ⲙⲏ ⲉϣⲁⲩⲙⲟⲟⲩⲧⲟⲩ 
ⲁⲛ. ⲛⲑⲉ ⲅⲁⲣ ⲉⲧⲉ ⲟⲩⲁⲛⲟⲙⲓⲁ ⲧⲉ ⲉⲙⲉ<pb xml:id="ⲥ︦ϥ︦︦ϝ︦"/>ⲥⲧⲉ ⲡⲇⲓⲕⲁⲓⲟⲥ ⲏ ⲛⲇⲓⲕⲁⲓⲟⲥ 
ϩⲣⲁⲓ ⲛϩⲏⲧⲉ ⲛⲑⲉ ⲉⲧⲥⲏϩ ϫⲉ ⲛⲉⲧⲙⲟⲥⲧⲉ ⲙⲡⲇⲓⲕⲁⲓⲟⲥ ⲛⲁⲣ ⲛⲟⲃⲉ ⲧⲁⲓ ⲟⲛ ⲧⲉ 
ⲑⲉ ⲟⲩⲁⲛⲟⲙⲓⲁ ⲧⲉ ⲛⲛⲉⲧⲛⲁⲙⲉⲣⲉ ⲛⲉⲧⲉⲓⲣⲉ ⲛⲛⲉⲓϩⲃⲏⲩⲉ ⲛⲕⲣⲟϥ ϩⲙ ⲡⲁⲣⲁ
ⲃⲁⲥⲓⲥ ⲛⲓⲙ ϩⲣⲁⲓ ⲛϩⲏⲧⲉ ⲉⲡⲉⲓⲇⲏ ⲕⲁⲧⲁ ⲡⲉⲧⲥⲏϩ ⲡⲉⲧⲉⲓⲣⲉ ⲛⲙⲡⲁⲣⲁⲃⲁⲥⲓⲥ 
ϣⲁⲩⲙⲉⲥⲧⲱϥ ⲁⲩⲱ ⲛⲉϣⲁⲩⲙⲉⲣⲓⲧϥ ⲁⲛ. ⲟⲩⲛ ϩⲱⲃ ⲥⲛⲁⲩ ϣⲟⲟⲡ ϩⲛ ⲧⲉⲓϭⲓ 
ⲛⲕⲱ ⲉⲃⲟⲗ ⲛⲛⲁⲡⲉⲑⲟⲟⲩ ⲏ ⲙⲡⲉⲑⲟⲟⲩ ⲙⲡⲉⲓⲣⲱⲙⲉ ⲏ ⲛⲉⲓⲣⲱⲙⲉ ⲕⲁⲧⲁ 
 
ⲛϣⲁϫⲉ ⲛⲧⲉⲓⲉⲡⲓⲥⲧⲟⲗⲏ ⲟⲩⲛⲁ ⲙⲛ ⲟⲩⲟⲣⲅⲏ ⲉⲩϩⲛ ⲧⲉⲓϭⲓ ⲛⲕⲱ ⲉⲃⲟⲗ ⲟⲩⲙⲉ 
ⲙⲛ ⲟⲩⲙⲟⲥⲧⲉ ⲉⲩϩⲛ ⲧⲉⲓϭⲓ ⲛⲕⲱ ⲉⲃⲟⲗ ⲛⲛⲁϩⲣⲙ ⲡⲛⲟⲩⲧⲉ ⲟⲩⲙⲛⲧϫⲁϫⲉ ⲙⲛ 
ⲟⲩⲉⲓⲣⲏⲛⲏ ⲉⲩϣⲟⲟⲡ ϩⲛ ⲧⲉⲓϭⲓ ⲛⲕⲱ ⲉⲃⲟⲗ. ϩⲟⲉⲓⲛⲉ ⲉⲁⲩⲕⲱ ⲛⲁⲛ ⲉⲃⲟⲗ ⲛⲛⲉⲛ
ⲡⲉⲑⲟⲟⲩ ⲁⲛⲟⲕ ⲁⲩⲱ ⲡⲓⲣⲱⲙⲉ ⲏ ⲛⲉⲓⲣⲱⲙⲉ ϩⲉⲛ ⲕⲟⲟⲩⲉ ⲇⲉ ⲟⲩⲙⲟⲛⲟⲛ ϫⲉ 
ⲙⲡⲟⲩⲃⲱⲗ ⲛⲙⲙⲁⲛ ⲁⲗⲗⲁ ⲥⲉⲣ ⲡⲕⲉⲟ ⲟⲛ ⲛϫⲁϫⲉ ⲁⲩⲱ ⲥⲉϭⲟⲛⲧ ⲉⲣⲟⲛ.
<pb xml:id="ⲥ︦ϥ︦ⲍ︦"/> ⲟⲩ ⲡⲉ ⲡⲁϣⲁⲩ ⲏ ⲡⲉⲧⲛϣⲁⲩ ⲛⲧⲱⲧⲛ ⲉⲣϣⲁⲛ ϩⲟⲓⲛⲉ ⲕⲱ ⲛⲁⲛ ⲉⲃⲟⲗ 
ⲁⲩⲱ ⲛⲧⲉⲧⲙ ⲡⲁⲓ ⲏ ⲛⲁⲓ ⲛⲧⲁⲛϣⲣⲡ ϫⲟⲟⲩ ⲕⲱ ⲛⲁⲛ ⲉⲃⲟⲗ ⲏ ⲉⲣϣⲁⲛ ϩⲟⲉⲓⲛⲉ 
ⲙⲉⲣⲓⲧⲛ ⲏ ⲉⲩϣⲁⲛⲣ ⲉⲓⲣⲏⲛⲏ ⲛⲙⲙⲁⲛ ⲛⲧⲉⲧⲙ ⲡⲁⲓ ⲏ ⲛⲁⲓ ⲙⲉⲥⲧⲱⲛ ⲏ ⲛⲥⲉⲣ 
ϫⲁϫⲉ ⲉⲛⲉⲛⲧⲁⲩϯ ⲟⲩⲙⲁⲉⲓⲛ ⲉϫⲱⲟⲩ ϩⲛ ⲟⲩⲥⲙⲟⲧ ⲛⲕⲁⲕⲉ ϩⲓ ⲥⲛⲟϥ ⲉⲁⲩ
ⲡⲟⲟⲛⲉϥ ⲉⲃⲟⲗ ϩⲛ ⲟⲩⲙⲁ ⲉⲩⲙⲁ ⲏ ϩⲛ ⲟⲩϩⲛⲁⲁⲩ ⲉⲩϩⲛⲁⲁⲩ ⲏ ϩⲉⲛ 
ϩⲛⲁⲁⲩ ⲉⲡⲁⲓ ⲁⲩⲱ ⲛⲁⲓ ϫⲟⲟⲥ ⲉⲕⲁⲁϥ ⲙⲙⲁⲩ ⲏ ⲛϩⲏⲧⲟⲩ ⲉⲃⲟⲗϫⲉ ⲉⲣⲉ 
ⲡϩⲁⲡ ϫⲓ ⲉϩⲟⲩⲛ ⲉⲡⲉⲧⲉ ⲟⲩⲛ ⲟⲩⲟⲛ ⲉⲣⲟϥ ⲏ ⲉⲣⲟⲟⲩ ⲟⲩ ⲡⲉ ⲡⲁϣⲁⲩ ⲁⲩⲱ 
 
ⲡⲉⲧⲛϣⲁⲩ ⲛⲧⲱⲧⲛ ⲉⲣϣⲁⲛ ϩⲟⲉⲓⲛⲉ ϣⲟⲡⲛ ⲉⲣⲟⲟⲩ ⲛⲧⲉ ⲛⲉⲓⲕⲟⲟⲩⲉ ⲁⲁⲛ 
ⲛϣⲙⲙⲟ ⲉⲣⲟⲟⲩ ⲏ ⲉⲣϣⲁⲛ ⲟⲩⲧⲟⲡⲟⲥ ϥⲓ ϩⲁⲣⲟⲛ ⲛⲟⲩⲟⲉⲓϣ ⲛⲓⲙ ⲉⲛⲣ ⲛⲟⲃⲉ 
ⲛϩⲏⲧϥ ⲁⲩⲱ ⲛⲧⲉ ⲛⲕⲉⲧⲟⲡⲟⲥ ⲛⲟϫⲛ ⲉⲃⲟⲗ ⲙⲙⲟϥ ⲉⲧⲙⲧⲣⲉⲛⲟⲩⲱϩ ⲛϩⲏⲧϥ ⲏ 
ⲉⲟⲩⲉϩ ⲣⲁⲧⲛ ϩⲓϫⲱϥ ϩⲟⲗⲱⲥ. ⲛⲧⲉⲧⲛϫⲱ ⲙⲙⲟⲥ ⲁⲛ ϫⲉ <pb xml:id="ⲥ︦ϥ︦ⲏ︦"/> ⲛⲉⲧⲛⲏⲩ 
ⲉⲟⲩⲱϩ ⲛⲙⲙⲏⲧⲛ ⲛⲧⲁⲩⲉⲓ ⲏ ⲛⲧⲁⲩⲣ ⲃⲟⲗ ϩⲛ ⲁⲙⲛⲧⲉ ⲏ ⲡⲉϣⲧⲉⲕⲟ ϫⲉ ⲁⲩ
ⲛⲟⲩϩⲙ ⲏ ⲁⲩⲡⲱⲧ ⲉⲃⲟⲗ ⲛⲙⲡⲉⲑⲟⲟⲩ ⲙⲡⲕⲟⲥⲙⲟⲥ ⲙⲛ ⲛⲉϥⲉⲡⲓⲑⲩⲙⲓⲁ ϫⲉ 
ⲉⲩⲛⲁϫⲱ ϩⲱⲟⲩ ⲛⲙⲙⲉ ⲙⲡϣⲁϫⲉ ⲉⲧⲥⲏϩ ⲉⲩⲙⲉⲗⲉⲧⲁ ⲁⲩⲱ ⲉⲩⲥⲙⲟⲩ ⲉⲡ
ⲛⲟⲩⲧⲉ ϫⲉ ⲡϫⲟⲉⲓⲥ ⲁⲕⲛ ⲧⲁⲯⲩⲭⲏ ⲉϩⲣⲁⲓ ϩⲛ ⲁⲙⲛⲧⲉ ⲏ ⲡⲉϣⲧⲉⲕⲟ. ⲧⲉⲏⲡ ⲟⲛ 
ⲉⲉⲓⲙⲉ ϫⲉ ⲡⲉⲧⲉⲛⲁⲡⲱⲧ ⲛⲥⲱϥ ⲉⲃⲟⲗⲛϩⲏⲧⲉ ⲉⲧⲃⲉ ⲛⲉϥϩⲃⲏⲩⲉ ⲉⲑⲟⲟⲩ ⲉⲣⲉ
ⲛⲟⲩϫⲉ ⲙⲙⲟϥ ⲉϩⲣⲁⲓ ⲉⲁⲙⲛⲧⲉ ⲏ ⲡϣⲧⲉⲕⲟ ϩⲙ ⲡⲧⲣⲉϥⲧⲁⲁϥ ⲉϩⲣⲁⲓ ⲉⲛⲉϥ
ⲟⲩⲱϣ ⲙⲙⲓⲛ ⲙⲙⲟϥ ⲙⲡⲟⲛⲏⲣⲟⲛ. ⲛⲧⲉⲓϩⲉ ⲇⲉ ϩⲱⲥ ⲉⲃⲟⲗϩⲓⲧⲙ ⲡⲛϣⲁϫⲉ 
ⲉϣϫⲉ ⲛⲧⲁ ⲡⲁⲓ ⲣ ⲁⲛⲁϣ ⲉⲛⲟⲩϫⲉ ⲙⲡⲓⲣⲱⲙⲉ ⲏ ⲛⲉⲓⲣⲱⲙⲉ ⲉϩⲣⲁⲓ ⲉⲁⲙⲛⲧⲉ 
ⲏ ⲡⲉϣⲧⲉⲕⲟ ⲁⲩⲱ ⲛϥⲧⲙⲣ ⲡⲁⲓ ⲉⲓⲉ ⲡϩⲁⲡ ⲙⲡⲁⲛⲁϣ ⲙⲛ ⲡⲉⲥⲛⲟϥ ⲛⲛⲉⲧ
ⲙⲙⲁⲩ ϩⲣⲁⲓ ϩⲓ ϫⲱⲟⲩ ϫⲉ ⲙⲡⲟⲩⲣ ϩⲧⲏⲩ ⲉϫⲛ ⲛⲉⲩⲡⲉⲑⲟⲟⲩ. ⲉϣϫⲉ ⲛⲧⲁ 
ⲡⲁⲓ ⲣ ⲁⲛⲁϣ ⲁⲛ ⲉⲧⲃⲉ ⲡⲛⲟⲩⲧⲉ ϫⲉ ⲉⲣⲉ ⲛⲉⲧ<pb xml:id="ⲥ︦ϥ︦ⲑ︦"/>ⲙⲙⲁⲩ ⲛⲁⲟⲩϫⲁⲓ 
ⲁⲩⲱ ⲉϣϫⲉ ⲛⲧⲁϥϯⲥⲟ ⲁⲛ ⲉⲧⲃⲉ ⲡⲛⲟⲩⲧⲉ ⲉⲧⲙⲉⲓⲣⲉ ⲛⲁⲩ ⲕⲁⲧⲁ ⲡⲁⲛⲁϣ
 
ⲉⲓⲉ ⲡⲉⲥⲛⲟϥ ⲛⲛⲉⲓⲣⲱⲙⲉ ⲉϩⲣⲁⲓ ⲉϫⲙ ⲡⲁⲓ. ⲉϣϫⲉ ⲛⲧⲁ ⲡⲁⲓ ⲣ ⲁⲛⲁϣ ⲉⲧⲃⲉ 
ⲡⲛⲟⲩⲧⲉ ϫⲉ ⲉⲣⲉ ⲛⲁⲓ ⲛⲟⲩϩⲙ ⲉⲃⲟⲗϩⲙ ⲡⲥⲁϩⲟⲩ ⲛⲛⲉⲅⲣⲁⲫⲏ ⲉϣϫⲉ ⲛⲧⲁϥ
ϯⲥⲟ ⲇⲉ ⲟⲛ ⲉⲧⲃⲉ ⲡⲛⲟⲩⲧⲉ ϫⲉ ⲛⲁⲓ ⲛⲁⲣ ⲃⲟⲗ ⲉⲧⲟⲣⲅⲏ ⲉⲧⲛⲏⲩ ⲉⲓⲉ ⲡϩⲁⲡ 
ⲙⲡⲁⲛⲁϣ ⲉⲛⲧⲁ ⲡⲁⲓ ⲁⲁϥ ⲙⲛ ⲡⲉⲥⲛⲟϥ ⲛⲛⲉⲧⲙⲙⲁⲩ ⲉϩⲣⲁⲓ ⲉϫⲱⲟⲩ ⲙⲁⲩ
ⲁⲁⲩ. ⲉⲣϣⲁⲛ ⲡⲁⲓ ⲇⲉ ⲟⲛ ⲣ ⲛⲁⲓ ⲛϣⲙⲙⲟ ⲉⲣⲟ ⲧⲉⲛⲟⲩ ⲏ ⲉϥϣⲁⲛⲕⲁ ϩⲉⲛ 
ⲕⲟⲟⲩⲉ ⲉⲣ ⲡⲁⲓ ⲏ ⲉⲣ ⲟⲩⲡⲉⲑⲟⲟⲩ ⲛⲁⲩ ⲉⲓⲉ ⲡⲉⲩⲥⲛⲟϥ ⲉϩⲣⲁⲓ ⲉϫⲱϥ ⲉϣⲱⲡⲉ 
ⲇⲉ ⲟⲛ ⲉⲣϣⲁⲛ ⲛⲉⲧⲙⲙⲁⲩ ⲁⲁⲩ ⲛϣⲙⲙⲟ ⲉⲣⲟ ⲙⲁⲩⲁⲁⲩ ⲉⲙⲛ ⲣⲱⲙⲉ ⲡⲏⲧ 
ⲛⲥⲱⲟⲩ ⲡⲉⲩⲥⲛⲟϥ ⲉϩⲣⲁⲓ ⲉϫⲱⲟⲩ. ⲙⲟⲛⲟⲛ ⲙⲛⲛⲥⲁ ⲡϩⲁⲡ ⲏ ⲡⲧⲱϣ ⲉⲧⲟⲩ
ⲛⲁⲧⲁϩⲟϥ ⲉⲣⲁⲧϥ ϩⲛ ⲧⲟⲩⲙⲏⲧⲉ ⲡⲉⲧⲟⲩⲛⲁⲧⲁϩⲟϥ ⲉϥⲉⲓⲣⲉ ⲛϩⲉⲛ ϩⲃⲏⲩⲉ 
ⲛⲕⲣⲟϥ ϩⲙ ⲡⲁⲣⲁⲃⲁⲥⲓⲥ ⲛⲓⲙ ⲁⲩⲱ ⲛⲧⲉⲧⲙⲁⲁⲩ ⲛϣⲙⲙⲟ ⲉⲣⲟ ⲡⲉⲩⲥⲛⲟϥ ⲉ
<pb xml:id="ⲧ︦"/>ϩⲣⲁⲓ ⲉϫⲱ ⲛϩⲟⲩⲟ ⲇⲉ ⲉϫⲙ ⲡⲁⲣⲭⲏⲅⲟⲥ ⲉⲧⲛⲁⲁⲣⲭⲉⲓ ⲉϩⲣⲁⲓ ⲉϫⲱ 
ⲛⲟⲩⲟⲉⲓϣ ⲛⲓⲙ. ⲉⲣϣⲁⲛⲧⲁϩⲟⲟⲩ ⲇⲉ ⲁⲩⲱ ⲛⲧⲉⲉⲓⲙⲉ ϩⲛ ⲟⲩⲱⲣϫ ϩⲓⲧⲛ ⲙⲛⲧⲣⲉ 
ⲥⲛⲁⲩ ⲏ ϣⲟⲙⲧ ⲏ ϩⲓⲧⲛ ⲛⲉⲩϩⲃⲏⲩⲉ ⲛⲕⲣⲟϥ ⲉⲛⲧⲁⲛϭⲟⲡⲟⲩ ⲛϩⲏⲧⲟⲩ ⲛⲛⲉⲩ
 <note note="sic">ⲡⲗⲁⲛⲏ</note> ⲉⲛⲧⲁⲛⲛⲧⲟⲩ ⲉⲃⲟⲗ ⲛⲥⲱⲟⲩ ⲉⲧⲟ ⲙⲙⲛⲧⲣⲉ ⲉⲣⲟⲟⲩ ⲁⲩⲱ ⲛⲧⲉ
ⲁⲁⲩ ⲛϣⲙⲙⲟ ⲉⲣⲟ ⲏ ⲉⲡⲉⲟⲟⲩ ⲉⲧⲟⲩⲛϩⲏⲧϥ ⲛϫⲓⲛϫⲏ ϩⲣⲁⲓ ⲛϩⲏⲧⲉ ⲡⲉⲩⲥⲛⲟϥ 
ⲉϩⲣⲁⲓ ⲉϫⲱⲟⲩ. ⲉϣϫⲉ ⲉⲧⲃⲉ ⲣⲱⲙⲉ ⲉⲛⲧⲁ ⲡⲁⲓ ϯⲥⲟ ⲉⲛⲁⲓ ⲉⲧⲙⲉⲓⲣⲉ ⲛⲁⲩ ⲕⲁⲧⲁ
 
ⲡⲁⲛⲁϣ ⲉⲛⲧⲁϥⲉⲓ ⲉϩⲣⲁⲓ ⲉϫⲱϥ ϫⲉ ⲁϥⲁⲣⲉⲥⲕⲉ ⲛⲛⲣⲱⲙⲉ ⲛϩⲟⲩⲟ ⲉⲡⲛⲟⲩⲧⲉ 
ⲉϣϫⲉ ⲉⲧⲃⲉ ⲡⲛⲟⲩⲧⲉ ⲛⲧⲁϥϩⲣⲟϣ ⲛϩⲏⲧ ⲉⲧⲙⲉⲓⲣⲉ ⲛⲁⲩ ⲕⲁⲧⲁ ⲛⲉⲩϩⲃⲏⲩⲉ 
ⲙⲡⲟⲛⲏⲣⲟⲛ ⲉⲓⲉ ⲡⲉⲩⲥⲛⲟϥ ⲉϩⲣⲁⲓ ⲉϫⲱⲟⲩ. ⲉϣϫⲉ ⲛⲧⲁ ⲡⲁⲓ ⲟⲃϣϥ ϣⲁⲛⲧⲉ 
ⲡϩⲁⲡ ⲏ ⲡⲥⲁϩⲟⲩ ⲙⲡⲁⲛⲁϣ ⲉⲛⲧⲁϥⲁⲁϥ ⲉⲓ ⲉϩⲣⲁⲓ ⲉϫⲱϥ ⲕⲟⲩⲓ ⲕⲟⲩⲓ ϫⲉ ⲉⲣⲉ 
ⲛⲉⲧⲙⲙⲁⲩ ⲛⲧⲟⲟⲩ ⲛⲁϣⲱⲡⲉ ⲉⲩⲟⲩⲟϫ <pb xml:id="ⲧ︦ⲁ︦"/> ⲏ ⲉⲩⲟⲩⲁⲁⲃ ⲉⲃⲟⲗϩⲙ ⲡϩⲁⲡ 
ⲏ ⲡⲥⲁϩⲟⲩ ⲙⲡⲁⲛⲁϣ ⲉⲧⲙⲙⲁⲩ ϩⲙ ⲡⲧⲣⲉⲩⲣ ϩⲧⲏⲩ ⲉϫⲛ ⲛⲉⲩⲡⲉⲑⲟⲟⲩ ⲉⲓⲉ 
ⲉⲣⲉ ⲡⲛⲟⲩⲧⲉ ⲛⲁⲉⲓⲣⲉ ⲙⲡⲁⲓ ⲕⲁⲧⲁ ⲡⲉⲧϩⲙ ⲡⲉϥϩⲏⲧ. ⲉϣϫⲉ ⲛⲧⲁ ⲡⲁⲓ ⲟⲃϣϥ 
ϣⲁⲛⲧⲉ ⲡⲥⲁϩⲟⲩ ⲏ ⲡϩⲁⲡ ⲙⲡⲁⲛⲁϣ ⲉⲓ ⲉϫⲱϥ ⲁⲩⲱ ⲛⲧⲉ ⲛⲉⲧⲙⲙⲁⲩ ⲟⲛ 
ϣⲱⲡⲉ ⲉⲣⲉ ⲡⲥⲁϩⲟⲩ ⲏ ⲡϩⲁⲡ ⲙⲡⲉⲓⲁⲛⲁϣ ϩⲣⲁⲓ ϩⲓϫⲱⲟⲩ ⲉⲓⲉ ⲡⲁⲓ ⲟⲩⲟϫ ⲏ 
ϥⲟⲩⲁⲁⲃ ⲉⲃⲟⲗϩⲙ ⲡⲥⲁϩⲟⲩ ⲏ ⲡϩⲁⲡ ⲙⲡⲉⲓⲁⲛⲁϣ ⲡⲉⲩⲥⲛⲟϥ ϩⲣⲁⲓ ϩⲓϫⲱⲟⲩ 
ϩⲛ ⲟⲩϩⲁⲡ ⲉϥⲕⲏⲃ ⲉⲣⲟⲟⲩ ⲡⲁ ⲛⲉⲩⲡⲉⲑⲟⲟⲩ ⲙⲛ ⲡⲁⲛⲁϣ ⲉⲧⲙⲙⲁⲩ. ⲉϣϫⲉ 
ⲛⲧⲁ ⲡⲁⲓ ϫⲟⲟⲥ ϩⲙ ⲡⲛⲟϭⲛⲉϭ ⲛⲧⲉϥⲯⲩⲭⲏ ⲉⲟⲩⲛ ϩⲉⲛ ⲕⲟⲟⲩⲉ ⲥⲱⲧⲙ ϫⲉ 
ⲙⲁⲣⲉ ⲡⲛⲟⲩⲧⲉ ⲟⲩⲱϩ ⲉϫⲙ ⲡⲁⲙⲕⲁϩ ϩⲙ ⲡⲉⲓϣⲱⲛⲉ ⲉⲧϩⲙ ⲡⲁⲥⲱⲙⲁ ⲛⲑⲉ 
 
ⲉⲧϥⲟⲩⲁϣⲥ ⲙⲁⲣⲓⲙⲟⲩ ⲛⲧⲉ ⲛⲁⲓ ⲱⲛϩ ⲁⲩⲱ ⲛⲧⲟⲟⲩ ⲛⲥⲉⲙⲟⲩ ⲏ ⲛⲥⲉϣⲱⲡⲉ 
ⲟⲛ ⲉⲩⲙⲟⲟⲩⲧ ϩⲛ ⲙⲡⲉⲑⲟⲟⲩ ⲉⲧⲙⲙⲁⲩ ⲉⲓⲉ ⲡⲛⲟⲩⲧⲉ ⲉϥⲉϯ ϩⲁⲡ ⲉⲡϩⲁⲡ ⲙⲡⲁⲓ 
ⲛⲑⲉ ⲉⲧⲥⲏϩ <pb xml:id="ⲧ︦ⲃ︦"/> ϫⲉ ⲧⲱⲟⲩⲛ ⲡⲛⲟⲩⲧⲉ ⲛⲅϯ ϩⲁⲡ ⲉⲡⲁϩⲁⲡ ⲡⲁⲛⲟⲩⲧⲉ ⲁⲩⲱ 
ⲡⲁϫⲟⲉⲓⲥ ⲉⲡⲁⲕⲃⲁ ⲁⲩⲱ ⲛϥⲕⲣⲓⲛⲉ ϩⲛ ⲧⲙⲏⲧⲉ ⲙⲡⲁⲓ ⲙⲛ ⲛⲉⲧⲙⲙⲁⲩ ϫⲉ 
ⲁⲩⲙⲟⲩ ⲁⲩⲙⲟⲟⲩⲧϥ ⲡⲉⲓϩⲁⲡ ⲅⲁⲣ ϣⲟⲟⲡ ϫⲓⲛ ⲧⲁⲣⲭⲏ ⲙⲡⲥⲱⲛⲧ ⲛⲧⲉⲛⲧⲁ 
ⲡⲛⲟⲩⲧⲉ ⲧⲁⲙⲓⲉ ⲡⲣⲱⲙⲉ ϩⲓϫⲛ ⲡⲕⲁϩ. ⲡⲉϫⲁϥ ⲛϭⲓ ⲡⲉⲧⲟ ⲙⲙⲛⲧⲣⲉ ϫⲉ ⲉⲣⲉ 
ⲡⲉⲕⲣⲓⲧⲏⲥ ⲙⲙⲉ ⲡϫⲟⲉⲓⲥ ⲡⲛⲟⲩⲧⲉ ⲡⲱⲱⲛⲉ ⲏ ϥϥⲓ ⲙⲡⲙⲟⲩ ⲉⲃⲟⲗϩⲓϫⲙ 
ⲛⲉⲧⲟⲩⲉϣ ⲡⲱⲛϩ ⲉϥⲉⲓⲛⲉ ⲙⲙⲟϥ ⲉϫⲛ ⲛⲉⲧⲟⲩⲉϣ ⲡⲙⲟⲩ ⲉϥϫⲟⲟⲩ ⲙⲡⲱⲛϩ 
ⲉϩⲟⲩⲛ ⲉⲛⲉⲧⲟⲩⲉϣ ⲡⲱⲛϩ ⲉϥϯ ⲛⲛⲉⲧⲟⲩⲉϣ ⲡⲙⲟⲩ ⲉⲧⲟⲟⲧϥ ⲙⲡⲙⲟⲩ ⲉϥϯ 
ⲛⲛⲉⲧⲟⲩⲉϣ ⲡⲱⲛϩ ⲉⲧⲟⲟⲧϥ ⲙⲡⲱⲛϩ ⲉϥⲡⲱⲱⲛⲉ ⲇⲉ ⲟⲛ ⲏ ⲉϥϥⲓ ⲙⲙⲁⲩ 
ⲙⲡⲥⲁϩⲟⲩ ⲉⲃⲟⲗϩⲓϫⲙ ⲛⲉⲧⲟⲩⲉϣ ⲡⲉⲥⲙⲟⲩ ⲉϥⲉⲓⲛⲉ ⲙⲙⲟϥ ⲉϫⲛ ⲛⲉⲧⲟⲩⲉϣ 
ⲡⲥⲁϩⲟⲩ ⲉϥϫⲟⲟⲩ ⲙⲡⲥⲁϩⲟⲩ ⲉϩⲟⲩⲛ ⲉⲛⲉⲧⲟⲩⲉϣ ⲡⲥⲁϩⲟⲩ ⲁⲩⲱ ⲉϥϫⲟⲟⲩ 
ⲙⲡⲉⲥⲙⲟⲩ ⲉϩⲟⲩⲛ ⲉⲛⲉⲧⲟⲩⲉϣ ⲡⲉⲥⲙⲟⲩ ⲁⲩⲱ ⲉϥϯ ⲛⲛⲉⲧⲟⲩⲉϣ ⲡⲥⲁϩⲟⲩ 
ⲉⲧⲟⲟⲧϥ ⲙⲡⲥⲁϩⲟⲩ. <pb xml:id="ⲧ︦ⲅ︦"/> ⲁⲩⲱ ⲉϣϫⲉ ⲛⲧⲁ ⲡⲁⲓ ⲥⲱⲕ ⲉϩⲣⲁⲓ ⲉϫⲱϥ ⲛⲟⲩ
ϣⲓⲡⲉ ⲙⲡⲉⲙⲧⲟ ⲉⲃⲟⲗ ⲛⲛⲣⲱⲙⲉ ϩⲙ ⲡⲧⲣⲉϥⲡⲁⲣⲁⲃⲁ ⲙⲡⲉⲓⲁⲛⲁϣ ϫⲉ ⲉⲣⲉ 
 
ⲛⲉⲓⲣⲱⲙⲉ ⲛⲁⲣ ⲃⲟⲗ ⲉⲡϣⲓⲛⲉ ⲧⲏⲣϥ ⲉⲓⲉ ⲉⲣⲉ ⲡⲛⲟⲩⲧⲉ ⲛⲁⲥⲙⲟⲩ ⲉⲧϭⲓϫ ⲏ ⲛϭⲓϫ 
ⲉⲧⲛⲁϣⲱⲡ ⲉⲣⲟⲟⲩ ⲏ ⲉⲧⲛⲁϥⲓ ϩⲁ ⲡϣⲓⲡⲉ ⲙⲡⲃⲁⲗ ⲏ ⲉⲧⲛⲁϥⲓ ⲙⲙⲁⲩ ⲙⲡ
ϣⲓⲡⲉ ϩⲙ ⲡⲃⲁⲗ ϣⲁⲛⲧϥⲱϫⲛ ⲛϭⲓ ⲡϣⲓⲡⲉ ⲧⲏⲣϥ ϩⲙ ⲡⲧⲣⲉ ⲧⲟⲩⲉⲣⲏⲧⲉ ⲏ 
ⲛⲟⲩⲉⲣⲏⲧⲉ ϩⲟⲙϥ ⲛⲑⲉ ⲛⲟⲩⲟⲙⲉ ϩⲛ ⲟⲩϩⲓⲏ ⲁⲩⲱ ϩⲙ ⲡⲧⲣⲉ ⲡⲙⲁⲁϫⲉ ⲏ 
ⲙⲙⲁⲁϫⲉ ⲕⲱⲙϣ ⲛⲧⲉⲥⲃⲱ ⲙⲡⲉⲧⲙⲉⲗⲉⲧⲁ ⲙⲡϣⲁϫⲉ ⲙⲡϣⲓⲡⲉ ⲉⲧⲙⲥⲱⲧⲙ 
ⲉⲣⲟϥ. ⲉϣϫⲉ ⲉⲛⲧⲁ ⲡⲁⲓ ⲥⲱⲕ ⲙⲡϣⲓⲡⲉ ⲉϩⲣⲁⲓ ⲉϫⲱϥ ϫⲉ ⲉⲣⲉ ⲛⲉⲧⲙⲙⲁⲩ ⲛⲁ
ϣⲓⲡⲉ ⲟⲛ ϩⲙ ⲡⲉϩⲟⲟⲩ ⲉⲧⲉⲣⲉ ⲡϫⲟⲉⲓⲥ ⲓ︦ⲥ︦ ⲛⲁϯ ⲡϣⲓⲡⲉ ⲛⲛⲉⲛⲧⲁⲩϯ ϣⲓⲡⲉ ⲛⲁϥ 
ⲙⲛ ⲛⲉϥϣⲁϫⲉ ⲛⲑⲉ ⲉⲧⲥⲏϩ ⲉⲓⲉ ⲡϣⲓⲡⲉ ⲛⲧⲁⲡⲉ ⲏ ⲉⲧϩⲛ ⲧⲁⲡⲉ ⲁϥⲱϫⲛ ⲉⲃⲟⲗ 
ⲛϩⲏⲧⲥ ϣⲏⲙ ϣⲏⲙ ⲏ ϥⲓ ⲏ ⲉⲩⲉⲓⲛⲉ ⲙⲙⲟϥ ⲉϩⲣⲁⲓ ⲉϫⲛ ⲛϭⲃ ϣⲁ ⲙⲛ ⲙⲙⲁ
ⲉⲧϣⲟⲃⲉ ⲗⲁⲁⲩ ⲁⲛ ⲉⲛϭⲃ ϣⲁ <pb xml:id="ⲧ︦ⲇ︦"/> ⲙⲛ ⲙⲙⲁⲁϫⲉ ⲉⲧϣⲟⲃⲉ ⲗⲁⲁⲩ ⲁⲛ ⲉⲛϭⲃ 
ϣⲁ ⲙⲛ ⲙⲙⲁⲁϫⲉ ⲛⲧⲁⲓ ⲉⲛⲧⲁ ⲡⲉⲡⲣⲟⲫⲏⲧⲏⲥ ϫⲟⲟⲥ ⲏ ⲉⲧϥϣⲁϫⲉ ⲉⲣⲟⲥ 
ⲛⲟⲩⲟⲉⲓϣ ⲛⲓⲙ ϫⲉ ⲛⲟⲩϭⲃ ϣⲁ ⲙⲛ ⲛⲟⲩⲙⲙⲁϫⲉ ⲥⲉⲛⲁϥⲓⲧⲟⲩ ⲱ ⲟⲩⲏⲣ ⲧⲉ 
ⲧⲉⲛⲙⲛⲧⲉⲃⲓⲏⲛ ⲙⲛ ⲡⲉⲛϣⲓⲡⲉ ⲉⲧⲛⲁⲉⲓ ⲉϩⲣⲁⲓ ⲉϫⲱⲛ ⲙⲡⲉϩⲟⲟⲩ ⲙⲡⲉⲛϭⲙ 
 
ⲡϣⲓⲛⲉ ⲉⲛϣⲁⲛⲙⲟⲩ ⲛⲧⲉⲓϩⲉ ϩⲣⲁⲓ ϩⲛ ⲛⲉⲛⲡⲁⲣⲁⲡⲧⲱⲙⲁ ⲁⲛⲟⲕ ⲁⲩⲱ ⲛⲁⲓ 
ⲉⲧⲙⲏⲛ ⲉⲃⲟⲗ ϫⲓⲛ ⲧⲉⲩⲙⲛⲧϣⲏⲣⲉ ϣⲏⲙ ϩⲣⲁⲓ ϩⲛ ⲛⲉⲩⲛⲟⲃⲉ ⲙⲛ ⲛⲉⲩⲙⲙⲧ
ϣⲁϥⲧⲉ ⲧⲏⲣⲟⲩ ϣⲁ ⲛⲉϩⲟⲟⲩ ⲛⲧⲉⲩⲙⲛⲧϩⲗⲗⲟ ⲏ ⲛⲉⲩⲥⲕⲓⲙ. ⲙⲏ ⲙⲡⲉ ⲡⲉⲓ
ϣⲁϫⲉ ⲟⲩⲱ ⲉϥϫⲱⲕ ⲉⲃⲟⲗ ϩⲣⲁⲓ ⲛϩⲏⲧⲧⲏⲩⲧⲛ ⲛⲉⲥⲛⲏⲩ ϫⲉ ⲟⲩϣⲓⲡⲉ ⲛⲁⲓ ⲡⲉ 
ϫⲉ ⲁⲓⲡⲁⲣⲁⲃⲁ ⲙⲡⲁⲛⲁϣ ⲉⲛⲧⲁⲓⲁⲁϥ ⲉⲧⲃⲉ ⲛⲉⲓⲣⲱⲙⲉ. ⲉϣϫⲉ ⲁⲧⲉⲧⲛϫⲟⲟⲥ 
ⲛⲧⲉⲓϩⲉ ϫⲉ ⲟⲩϣⲓⲡⲉ ⲛⲁⲓ ⲡⲉ ⲏ ϫⲉ ϥⲟ ⲛⲁⲓ ⲛϣⲓⲡⲉ ⲛⲛⲁϩⲣⲏⲧⲛ ⲉⲃⲟⲗϫⲉ ϩⲁⲡⲥ 
ⲡⲉ ⲉⲧⲣⲉⲧⲛϫⲟⲟⲥ ⲁⲩⲱ ⲉϣϫⲉ ⲟⲩϣⲓⲡⲉ ⲛⲁⲓ ⲡⲉ ⲉⲃⲟⲗϫⲉ ⲟⲩϣⲓ<pb xml:id="ⲧ︦ⲉ︦"/>ⲡⲉ 
ⲛⲁⲙⲉ ⲡⲉ ⲛⲟⲩⲣⲱⲙⲉ ⲉϥϫⲱ ⲙⲙⲟⲥ ⲛϩⲉⲛ ⲕⲟⲟⲩⲉ ϫⲉ ⲙⲡⲣⲡⲁⲣⲁⲃⲁ ⲛⲟⲩⲁ
ⲛⲁϣ ⲛⲧⲉ ⲡϫⲟⲉⲓⲥ ⲉⲁϥⲡⲁⲣⲁⲃⲁ ⲙⲙⲟϥ ⲉⲓⲉ ⲟⲩϣⲓⲡⲉ ⲛⲁⲓ ⲛⲟⲩⲏⲣ ⲡⲉ ⲙⲡⲉⲙ
ⲧⲟ ⲉⲃⲟⲗ ⲙⲡϫⲟⲉⲓⲥ ⲡⲁⲓ ⲉⲧⲉ ⲡⲱϥ ⲡⲉ ⲡⲁⲛⲁϣ. ⲁⲩⲱ ⲛⲓⲙ ⲡⲉⲧⲥⲟⲟⲩⲛ ϫⲉ
ϥⲛⲁϯ ⲛⲁⲓ ⲁⲛ ⲙⲡⲧⲱⲱⲃⲉ ⲙⲡⲉⲓⲁⲛⲁϣ ⲉϫⲙ ⲡⲧⲱⲱⲃⲉ ⲛⲛⲁⲕⲉⲡⲉⲑⲟⲟⲩ
ⲧⲏⲣⲟⲩ ⲛϥⲟⲩⲱϥ ⲉϫⲙ ⲡⲁⲙⲕⲁϩ ϩⲙ ⲡⲉⲓϣⲱⲛⲉ ⲙⲛ ⲡⲉⲓⲙⲕⲁϩ ⲛϩⲏⲧ 
ⲉⲑⲟⲟⲩ ⲛⲛⲁϩⲣⲁⲓ ϫⲉ ⲥⲉϫⲉⲣⲟ ϩⲙ ⲡⲁⲥⲱⲙⲁ ⲛⲑⲉ ⲛⲟⲩⲕⲱϩⲧ. ⲙⲡⲱⲣ ϭⲉ
 
ⲡϫⲟⲉⲓⲥ ⲡϣⲁⲛ ϩⲧⲏϥ ⲉⲉⲓⲛⲉ ⲉϩⲣⲁⲓ ⲉϫⲱⲓ ⲙⲡⲧⲱⲱⲃⲉ ⲏ ⲡⲥⲁϩⲟⲩ ⲙⲡⲉⲓⲁⲛⲁϣ 
ϯⲥⲟⲡⲥ ⲙⲙⲟⲕ ⲙⲡⲉⲙⲧⲟ ⲉⲃⲟⲗ ⲛⲛⲉⲕⲁⲅⲅⲉⲗⲟⲥ ⲧⲏⲣⲟⲩ ϫⲉ ⲙⲡⲁϯⲉⲓⲱ ⲣⲱ 
ⲉⲃⲟⲗϩⲙ ⲡⲥⲁϩⲟⲩ ⲛⲛⲁⲡⲉⲑⲟⲟⲩ ⲙⲛ ⲡⲥⲁϩⲟⲩ ⲉⲛⲧⲁⲓⲛⲧϥ ⲏ ⲉⲛⲧⲁⲓⲥⲟⲕϥ 
ⲉϩⲣⲁⲓ ⲉϫⲱⲓ ⲙⲁⲩⲁⲁⲧ ϫⲉ ⲙⲡⲓⲥⲱⲧⲙ ⲡⲥⲁ ⲡⲉⲕϣⲟϫⲛⲉ ϫⲛ ⲛϣⲟⲣⲡ ⲉⲉⲓⲣⲉ 
ⲛⲛⲁⲓ ⲙⲛ ⲛⲉⲓⲕⲟⲟⲩⲉ ⲛϣⲙⲙⲟ ⲉⲛⲉⲕⲥⲩⲛⲁⲅⲱⲅⲏ ϫⲉ ⲁⲛϯ ϭⲱⲛⲧ ⲛⲁⲕ 
<pb xml:id="ⲧ︦︦ϝ︦"/> ϩⲣⲁⲓ ⲛϩⲏⲧⲟⲩ ϩⲛ ϩⲉⲛ ϩⲃⲏⲩⲉ ⲛⲃⲟⲧⲉ ϩⲓ ⲕⲣⲟϥ ⲉⲓⲧⲉ ⲁⲛⲟⲕ ⲙⲛ ⲡⲁⲓ 
ⲉⲓⲧⲉ ⲛⲁⲓ ⲙⲛ ⲛⲉⲓⲕⲟⲟⲩⲉ ϫⲓⲛ ⲟⲩϩⲟⲟⲩⲧ ϣⲁ ⲟⲩⲥϩⲓⲙⲉ ⲁⲩⲱ ϫⲓⲛ ⲟⲩⲉⲓⲱⲧ 
ⲙⲛ ⲟⲩⲙⲁⲁⲩ ϣⲁⲛ ⲟⲩϣⲏⲣⲉ ⲙⲛ ⲟⲩϣⲉⲉⲣⲉ. ⲛⲧⲟⲕ ⲁⲛ ⲛⲁⲩⲁⲁⲕ ⲏ ⲛⲉⲕⲁⲅ
ⲅⲉⲗⲟⲥ ⲏ ⲡⲉⲕⲛⲟⲙⲟⲥ ⲡⲉⲧⲟ ⲙⲙⲛⲧⲣⲉ ⲉⲣⲟⲛ ⲉⲧⲃⲉ ⲛⲉⲛⲛⲟⲃⲉ ⲉⲛⲧⲁⲛⲁⲁⲩ 
ϩⲣⲁⲓ ϩⲛ ⲛⲉⲕⲙⲁ ⲉⲧⲟⲩⲁⲁⲃ ⲁⲗⲗⲁ ⲡⲟⲩⲁ ⲡⲟⲩⲁ ⲙⲙⲟⲛ ⲟ ⲙⲙⲛⲧⲣⲉ ⲉⲡⲉⲧ
ϩⲓⲧⲟⲩⲱϥ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲛϩⲟⲩⲟ ⲇⲉ ⲡⲟⲩⲁ ⲡⲟⲩⲁ ⲙⲙⲟⲛ ⲟ 
ⲙⲙⲛⲧⲣⲉ ⲉⲣⲟϥ ⲏ ⲛⲁϥ ⲙⲙⲓⲛ ⲙⲙⲟϥ ⲉⲧⲃⲉ ⲙⲡⲉⲑⲟⲟⲩ ⲉⲛⲧⲁϥⲁⲁⲩ. ⲛⲓⲙ 
ⲡⲉⲧⲛⲁⲉⲓⲣⲉ ⲛϩⲉⲛ ⲡⲉⲧⲛⲁⲛⲟⲩⲟⲩ ⲛϥⲧⲙⲉⲓⲙⲉ ϫⲉ ⲁϥⲁⲁⲩ. ⲛⲧⲉⲓϩⲉ ⲟⲛ ⲛⲓⲙ 
ⲡⲉⲧⲛⲁⲉⲓⲣⲉ ⲛϩⲉⲛ ⲡⲉⲑⲟⲟⲩ ⲛϥⲧⲙⲉⲓⲙⲉ ϫⲉ ⲁϥⲁⲁⲩ. ⲡⲁⲕⲁⲑⲁⲣⲧⲟⲥ ⲥⲟⲟⲩⲛ 
ϫⲉ ϥϫⲁϩⲙ ⲁⲩⲱ ⲡⲉⲧϫⲓ ϭⲟⲗ ⲥⲟⲟⲩⲛ ϫⲉ ϥϫⲓ ϭⲟⲗ ⲁⲩⲱ ⲡⲁⲧⲥⲱⲧⲙ ⲥⲟⲟⲩⲛ 
 
ϫⲉ ⲟⲩⲁⲧⲥⲱⲧⲙ ⲡⲉ ⲁⲩⲱ ⲡⲉⲧⲣ ⲡⲉⲑⲟⲟⲩ ⲛⲓⲙ ⲥⲟⲟⲩⲛ ϫⲉ ⲟⲩⲁⲥⲉⲃⲏⲥ ⲡⲉ ⲉ
ⲙⲛⲧϥ <pb xml:id="ⲧ︦ⲍ︦"/> ⲡⲛⲟⲩⲧⲉ ⲙⲙⲁⲩ ⲏ ϥⲟⲩⲏⲩ ⲉⲃⲟⲗ ⲙⲡⲛⲟⲩⲧⲉ ⲁⲩⲱ ⲉⲣⲉ ⲡⲛⲟⲩⲧⲉ 
ⲟⲩⲏⲩ ⲉⲃⲟⲗ ⲙⲙⲟϥ ⲁⲩⲱ ⲡⲉⲧⲧⲃⲃⲏⲩ ⲏ ⲡⲡⲁⲣⲑⲉⲛⲟⲥ ⲥⲟⲟⲩⲛ ϫⲉ ϥⲟⲩⲁⲁⲃ 
ⲁⲩⲱ ⲡⲉⲧϫⲉ ⲙⲉ ⲥⲟⲟⲩⲛ ϫⲉ ⲙⲛ ⲕϩⲟϥ ϩⲛ ⲧⲉϥⲧⲁⲡⲣⲟ ⲏ ⲡⲉϥⲗⲁⲥ ⲁⲩⲱ ⲡⲉⲧ
ⲥⲱⲧⲙ ⲥⲟⲟⲩⲛ ϫⲉ ⲧⲉⲥⲃⲱ ⲙⲡϫⲟⲉⲓⲥ ⲛⲁⲥⲁϩⲱϥ ϣⲁ ⲃⲟⲗ ⲛⲑⲉ ⲉⲧⲥⲏϩ ⲁⲩⲱ 
ⲡⲉⲧⲣ ⲡⲉⲧⲛⲁⲛⲟⲩϥ ⲛⲓⲙ ⲥⲟⲟⲩⲛ ϫⲉ ⲡⲛⲟⲩⲧⲉ ϣⲟⲟⲡ ⲛⲙⲙⲁϥ ⲏ ϫⲉ ⲡⲛⲟⲩⲧⲉ 
ϩⲏⲛ ⲉϩⲟⲩⲛ ⲉⲣⲟϥ ⲁⲩⲱ ϥϩⲏⲛ ⲉϩⲟⲩⲛ ⲉⲡⲛⲟⲩⲧⲉ. ⲛⲁⲅⲅⲉⲗⲟⲥ ⲁⲩⲱ ⲛⲉⲧⲟⲩⲁⲁⲃ 
ⲧⲏⲣⲟⲩ ⲙⲛ ⲛⲇⲓⲕⲁⲓⲟⲥ ⲡⲁⲣⲁⲕⲁⲗⲉⲓ ϩⲁ ⲧⲁⲙⲛⲧⲉⲃⲓⲏⲛ ⲏ ϩⲁ ⲡⲁⲉⲃⲓⲏⲛ ϩⲙ 
ⲡⲙⲁ ⲉⲧⲉⲧⲛⲛϩⲏⲧϥ ⲉⲧⲙⲧⲣⲉ ⲡⲛⲟⲩⲧⲉ ⲉⲓⲛⲉ ⲙⲡⲧⲱⲱⲃⲉ ⲏ ⲡⲥⲁϩⲟⲩ ⲙⲡⲉⲓⲁ
ⲛⲁϣ ⲉϩⲣⲁⲓ ⲉϫⲱⲓ ϫⲉ ⲙⲛ ϭⲟⲙ ⲙⲙⲟⲓ ⲉϥⲓ ϩⲱ ⲛⲑⲉ ⲛⲧⲁⲥϣⲱⲡⲉ ⲙⲙⲟⲓ ⲏ 
ⲉⲛⲧⲁⲥⲧⲁϩⲟⲓ ⲏ ⲉⲛⲧⲁⲥⲉⲓ ⲉϩⲣⲁⲓ ⲉϫⲱⲓ ⲉⲧⲃⲉ ⲛⲁⲛⲟⲃⲉ. ⲛⲧⲟⲕ ⲅⲁⲣ ⲉⲧⲥⲟⲟⲩⲛ ϫⲉ 
ⲉⲓⲟ ⲛⲁϣ ⲛϩⲉ ⲏ ϫⲉ ⲟⲩⲁϣ ⲙⲙⲓⲛⲉ ⲡⲉ ⲡⲁϣⲱⲛⲉ ⲏ <pb xml:id="ⲧ︦ⲏ︦"/> ⲡⲉⲓϣⲱⲛⲉ ⲏ ⲛⲉⲓ
ϣⲱⲛⲉ ⲉⲧϩⲙ ⲡⲁⲥⲱⲙⲁ. ⲛϯⲛⲁⲩ ⲁⲛ ⲉⲡⲉⲧⲛⲁⲣ ⲡⲁϩⲣⲉ ⲉⲡⲉⲓϣⲱⲛⲉ ⲏ ⲛⲓ
ϣⲱⲛⲉ ⲉⲧϩⲙ ⲡⲥⲱⲙⲁ ⲏ ⲡⲁⲥⲱⲙⲁ ⲉⲓⲙⲏⲧⲉⲓ ⲉⲣⲟⲕ ⲙⲁⲩⲁⲁⲕ ⲡⲇⲓⲕⲁⲓⲟⲥ 
ⲛⲁⲅⲁⲑⲟⲥ ⲡⲛⲟⲩⲧⲉ ⲉⲧⲟⲩⲁⲁⲃ ⲁⲩⲱ ⲉⲧⲥⲙⲁⲙⲁⲁⲧ. ⲡⲉⲕⲟⲩⲱϣ ⲙⲉⲛ ⲥⲟⲧⲡ 
 
ⲉⲧⲣⲉⲕⲁⲁϥ ⲏ ⲉⲧⲣⲉϥϣⲱⲡⲉ ⲁⲗⲗⲁ ϯⲛⲁⲡⲁⲣⲁⲕⲁⲗⲉⲓ ⲙⲙⲟⲕ ⲡϫⲟⲉⲓⲥ ⲉⲧⲥ
ⲙⲁⲙⲁⲁⲧ ⲓ︦ⲥ︦ ⲡϣⲁⲛ ϩⲧⲏϥ ⲛⲛⲁⲏⲧ ⲉⲧⲣⲉⲕϩⲁⲣⲉϩ ⲉⲡⲁⲃⲁⲗ ⲏ ⲛⲁⲃⲁⲗ ⲉⲃⲟⲗ
ϩⲙ ⲡⲉⲓϣⲱⲛⲉ ⲏ ⲛⲉⲓϣⲱⲛⲉ ⲉⲧϩⲙ ⲡⲥⲱⲙⲁ ⲏ ⲡⲁⲥⲱⲙⲁ ⲡⲉⲧⲕⲁⲥ ⲅⲁⲣ ⲙⲡ
ⲙⲁⲁϫⲉ ⲏ ⲙⲙⲁⲁϫⲉ ⲙⲛ ⲡⲉϩⲙⲟⲙ ⲙⲡⲉϩⲣⲉⲩⲙⲁ ⲏ ⲧⲙⲉϫⲡⲱⲛⲉ ⲉⲧϩⲙ 
ⲡϣⲁ ⲏ ⲛϭⲱⲃⲉ ⲛϣⲁ ⲣⲱϣⲉ ⲏ ⲥⲉⲣⲱϣⲉ ⲉⲡⲁⲓⲇⲉⲩⲉ ϩⲛ ⲟⲩⲗⲩⲡⲏ ⲙⲛ ⲟⲩⲁϣ 
ⲁϩⲟⲙ ⲙⲡⲉⲧⲙⲟⲕϩ ⲛϩⲏⲧ ⲉϫⲱⲟⲩ ϫⲉ ⲁⲩϣⲱⲱϭⲉ ⲏ ⲉⲁ ⲧⲁⲡⲉ ϣⲱⲱϭⲉ ⲛⲑⲉ 
ⲉⲧϥⲥⲟⲟⲩⲛ ⲛⲧⲟϥ ⲏ ⲧϥⲣⲓⲙⲉ ⲉⲣⲟⲟⲩ ⲛϭⲓ ⲡⲉⲧⲉⲣⲉ ⲡⲙⲁⲁϫⲉ ⲏ ⲡϣⲁ ϣⲱⲛⲉ 
ϩⲙ ⲡⲉϥⲥⲱⲙⲁ. <pb xml:id="ⲧ︦ⲑ︦"/> ⲉϣϫⲉ ϣⲁⲣⲉ ⲣⲱⲙⲉ ϣⲛ ϩⲧⲏϥ ϩⲁ ⲣⲱⲙⲉ ⲏ ϩⲁ 
ⲡⲉⲧϩⲓⲧⲟⲩⲱϥ ⲉⲃⲟⲗϫⲉ ⲟⲩⲉⲛⲧⲟⲗⲏ ⲛⲧⲉ ⲡϫⲟⲉⲓⲥ ⲧⲉ ⲁⲩⲱ ⲟⲩⲙⲁⲉⲓⲛ ⲡⲉ 
ⲙⲡⲣⲱⲙⲉ ⲉϩⲟⲩⲛ ⲉⲡⲉϥϣⲃⲏⲣ ϣⲛ ϩⲧⲏⲧⲛ ⲧⲏⲣⲧⲏⲛ ⲛⲁⲥⲛⲏⲩ ⲛⲧⲉⲧⲛϣⲗⲏⲗ 
ϩⲁ ⲧⲁⲙⲛⲧⲉⲃⲓⲏⲛ ⲉⲧⲙⲧⲣⲉ ⲡⲛⲟⲩⲧⲉ ϭⲱⲛⲧ ⲉⲣⲱⲧⲛ ϩⲱⲧⲧⲏⲩⲧⲛ ⲉⲧⲃⲏⲏⲧ 
ⲛϥⲧⲱⲱⲃⲉ ⲛⲏⲧⲛ ⲙⲡⲉⲧⲉⲧⲛⲙⲟⲥⲧⲉ ⲙⲙⲟϥ ϩⲙ ⲡⲉⲓⲟⲩⲟⲉⲓϣ ⲏ ⲉⲩⲟⲩⲟⲉⲓϣ 
ⲛⲑⲉ ⲉⲛⲧⲁϥϭⲱⲛⲧ ⲉⲣⲟⲓ ⲉⲧⲃⲉ ⲧⲏⲩⲧⲛ ⲁⲩⲱ ⲉⲧⲃⲉ ⲛⲁⲛⲟⲃⲉ ⲉⲁϥⲧⲁⲁⲧ ⲉⲧⲟⲟⲧϥ 
ⲙⲡⲓϣⲱⲛⲉ ⲏ ⲛⲉⲓϣⲱⲛⲉ ⲉϯⲟⲩⲁϣⲟⲩ ⲁⲛ ⲟⲩⲧⲉ ⲉϩⲛⲁⲓ ⲁⲛ ⲉⲧⲣⲉⲩϣⲱⲡⲉ 
 
ϩⲟⲗⲱⲥ ϩⲙ ⲡⲁⲥⲱⲙⲁ ⲏ ⲡⲥⲱⲙⲁ. ⲉⲧⲃⲉ ⲟⲩ ⲣⲱ ⲡⲛⲟⲩⲧⲉ ⲛⲁϭⲱⲛⲧ ⲉⲣⲟⲓ ⲁⲛ 
ⲉⲓⲡⲁⲣⲁⲃⲁ ⲙⲡⲁⲛⲁϣ ⲉⲛⲧⲁⲓⲁⲁϥ ⲉⲧⲃⲉ ⲡⲉⲓⲣⲱⲙⲉ ⲏ ⲛⲉⲓⲣⲱⲙⲉ ⲁⲩⲱ ⲁⲓⲟⲃϣⲧ 
ⲉⲧⲙⲧⲣⲁⲉⲓⲣⲉ ⲕⲁⲧⲁ ⲡⲉϥⲟⲩⲱϣ ϩⲙ ⲡⲥⲏⲩ ⲉⲛⲧⲁϥϭⲙ ⲡⲉⲛϣⲓⲛⲉ ⲛϩⲏⲧϥ 
ⲉⲩⲙⲉⲧⲁⲛⲟⲓⲁ ⲉⲁⲓⲕⲱ ⲛⲥⲱⲓ ⲛⲡⲉϥⲟⲩⲱϣ ⲉⲧⲃⲉ ⲡⲟⲩⲱϣ ⲛϩⲉⲛ ⲣⲱⲙⲉ <pb xml:id="ⲧ︦ⲓ︦"/> 
ⲙⲡⲓⲉⲓⲣⲉ ⲛⲛⲁⲓ ⲉⲧⲙⲙⲁⲩ ⲕⲁⲧⲁ ⲡⲟⲩⲱϣ ⲙⲡϣⲟϫⲛⲉ ⲙⲡⲉⲛⲧⲁϥⲁϩⲉⲣⲁⲧϥ 
ϩⲛ ⲧⲟⲩⲙⲏⲧⲉ ⲧⲥⲩⲛⲁⲅⲱⲅⲏ ⲉⲁϥⲡⲁⲣⲁⲅⲉ ⲛϩⲏⲧⲉ ⲏ ⲛϩⲏⲧⲧⲏⲩⲧⲛ ⲉⲧⲃⲉ 
ⲧⲏⲩⲧⲛ. ⲉϣⲱⲡⲉ ⲙⲡⲉ ⲡⲁⲓ ⲏ ⲛⲁⲓ ⲕⲓⲙ ⲛⲧⲉϥⲁⲡⲉ ⲉϫⲱ ⲙⲡⲉⲟⲩⲟⲉⲓϣ ⲉⲛⲧⲁϥ
ⲟⲩⲉⲓⲛⲉ ⲧⲥⲩⲛⲁⲅⲱⲅⲏ ⲏ ⲛⲥⲩⲛⲁⲅⲱⲅⲏ ⲉⲩϫⲱ ⲙⲡϣⲁϫⲉ ⲉⲧⲥⲏϩ ϩⲛ ⲟⲩ
ϭⲱⲛⲧ ⲙⲛ ⲟⲩⲟⲣⲅⲏ ϫⲉ ⲱ ⲛⲉⲧⲕⲱ ⲛⲱⲟⲩ ⲛⲛⲉϩⲓⲟⲟⲩⲉ ⲉⲧⲥⲟⲩⲧⲱⲛ ⲉⲧⲥⲱⲧⲡ 
ⲛⲁⲩ ⲛⲛⲉϩⲓⲟⲟⲩⲉ ⲛⲕⲁⲕⲉ ⲉⲓⲉ ϫⲟⲟⲥ ⲏ ⲙⲟⲩⲧⲉ ⲉⲡⲁⲓ ⲉⲧϫⲱ ⲛⲉ ⲛⲛⲁⲓ ϫⲉ ⲡⲣⲱ
ⲙⲉ ⲉⲧⲟⲩⲱϩ ⲉϫⲛ ⲡⲉϥⲡⲉⲑⲟⲟⲩ. ⲁⲩⲱ ⲉⲛⲉ ⲙⲡⲉ ⲡⲉⲛⲧⲁϥⲁϩⲉⲣⲁⲧϥ ϩⲓ ⲟⲩⲛⲁⲙ 
ⲙⲡⲉⲑⲩⲥⲓⲁⲥⲧⲏⲣⲓⲟⲛ ⲉⲓ ⲉⲡⲓⲥⲁ ⲙⲙⲟϥ ϩⲙ ⲡⲧⲣⲉϥϫⲓ ⲟⲩⲕⲟⲧⲥ ⲛϩⲏⲧϥ ⲛϥⲁ
ϩⲉⲣⲁⲧϥ ϩⲓ ϩⲃⲟⲩⲣ ⲙⲙⲟϥ ⲏ ⲛϥϩⲙⲟⲟⲥ ⲉϩⲣⲁⲓ ⲉⲧⲙⲟⲕϩ ⲛϩⲏⲧ ⲉϫⲱ 
 
ⲛⲉϥⲛⲁⲡⲱϩ ⲡⲉ ⲏ ⲉⲓⲥ ⲡⲉ ⲁϥⲡⲱϩ ⲡⲉ ⲙⲡⲉⲓⲥⲁ ⲙⲡⲕⲁⲧⲁ<pb xml:id="ⲧ︦ⲓ︦ⲁ︦"/>ⲡⲉⲧⲁⲥⲙⲁ 
ϩⲓ ⲟⲩⲛⲁⲙ ⲙⲙⲟϥ ⲉⲡⲙⲁ ⲙⲡⲉⲓⲥⲁ ⲙⲡⲕⲁⲧⲁⲡⲉⲧⲁⲥⲙⲁ ϩⲓ ϩⲃⲟⲩⲣ ⲙⲙⲟϥ 
ⲉⲛⲧⲁϥⲡⲁϩϥ ⲛⲧⲁⲛⲛⲁⲩ ⲉⲁϣ ⲛⲧⲟⲡ ⲏ ⲛⲥⲱⲃⲉ ⲙⲡⲕⲁⲧⲁⲡⲉⲧⲁⲥⲙⲁ ⲉϥⲡⲏϩ ϫⲉ 
ⲉⲣⲉⲉⲓⲙⲉ ϫⲉ ⲁϥⲡⲁϩϥ. ⲏ ⲛⲧⲁ ⲡⲕⲁⲧⲁⲡⲉⲧⲁⲥⲙⲁ ⲣ ⲟⲩ ϫⲉ ⲉϥⲛⲁⲡⲁϩϥ. ⲙⲏ 
ⲛϥϩⲱⲃⲥ ⲁⲛ ⲙⲡⲉⲑⲩⲥⲓⲁⲥⲧⲏⲣⲓⲟⲛ ⲙⲏ ⲧⲉⲛⲁϣϭⲛ ⲁⲣⲓⲕⲉ ⲏ ⲟⲩⲛⲧⲉ ϣⲁϫⲉ 
ⲉϫⲱ ϫⲉ ϥϣⲁⲁⲧ ⲛϣⲓⲏ ⲏ ⲟⲩⲱϣⲥ ⲏ ⲉϫⲛ ⲟⲩ ⲉⲩⲛⲁⲡⲁϩϥ ϩⲙ ⲡⲕⲁⲓⲣⲟⲥ 
ⲉⲧⲙⲙⲁⲩ. ⲟⲩ ⲡⲉⲧϣⲁⲁⲧ ⲙⲙⲟϥ. ⲡϫⲏϭⲉ ⲡⲉ ⲏ ϫⲏϭⲉ ⲉⲧⲟ ⲙⲙⲓⲛⲉ ⲙⲓⲛⲉ 
ⲛⲉⲥⲫⲣⲁⲅⲓⲥ ⲛⲉ ⲏ ⲡⲉⲥⲧⲁⲩⲣⲟⲥ ⲉⲧⲟ ⲛⲛⲟϭ ⲉⲛⲁⲓ ⲧⲏⲣⲟⲩ ⲉⲧϥⲕⲟⲥⲙⲉⲓ ⲛϩⲏ
ⲧⲟⲩ ⲧⲏⲣⲟⲩ ⲏ ϥϣⲁⲁⲧ ⲛⲗⲁⲁⲩ ϩⲛ ⲛⲉⲧⲉϣⲁⲣⲉ ⲛⲣⲉϥⲣ ⲉⲓⲟⲡⲉ ⲏ ⲙⲡⲟⲓⲕⲓⲗ
ⲧⲏⲥ ⲥⲁϩⲧⲟⲩ ⲉϩⲟⲩⲛ ⲉⲣⲟϥ ⲏ ⲛⲃⲁⲗ ⲙⲡⲟⲩⲙⲏⲏϣⲉ ϭⲱϣⲧ ⲛⲥⲱⲟⲩ ⲁⲛ ⲛⲑⲉ 
ⲉⲧϥⲟⲩⲱϣⲃ ⲙⲙⲟⲥ ⲁⲩⲱ ⲉϥⲣⲁϩⲉ ⲧⲏⲣϥ ⲉϥϫⲏⲕ ⲉⲃⲟⲗ ⲛⲕⲟⲥⲙⲏⲥⲓⲥ ⲛⲓⲙ ϩⲓ 
ⲥⲙⲓⲛⲉ ⲛⲓⲙ. ⲏ ⲙⲙⲟⲛ ⲧⲡⲉ <pb xml:id="ⲧ︦ⲓ︦ⲃ︦"/> ⲙⲙⲟϥ ⲏ ⲡⲓⲧⲛ ⲙⲙⲟϥ ⲛⲉⲥⲱⲟⲩ ⲁⲛ ⲏ 
 
ⲧⲉϥⲙⲏⲧⲉ ⲙⲛ ⲡⲉϥⲧⲟⲡ ⲥⲛⲁⲩ ⲛⲉⲥⲱⲟⲩ ⲁⲛ ⲏ ⲧⲉϥϣⲓⲏ ⲙⲛ ⲧⲉϥⲟⲩⲁϣⲥ ⲉⲛⲉ
ⲥⲱⲟⲩ ⲁⲛ ⲏ ⲙⲛ ϩⲁϩ ⲉⲡⲓⲑⲩⲙⲉⲓ ⲉⲣⲟϥ ⲏ ⲉϭⲱϣⲧ ⲛⲥⲱϥ. ⲁⲩⲱ ⲛⲁϣ ⲛϩⲉ ⲉⲣⲉ 
ⲡⲁⲓ ⲏ ⲛⲁⲓ ⲛⲁϯⲥⲟ ⲉⲣⲟϥ ⲁⲛ ⲏ ⲛⲓⲙ ⲛϩⲏⲧⲟⲩ ⲡⲉⲧⲉⲣⲉ ⲡⲉϥϩⲏⲧ ⲛⲁⲕⲁⲁϥ 
ⲉⲃⲗⲁⲡⲧⲉⲓ ⲛⲛⲉϥⲧⲟⲡ ⲏ ⲛⲉϥⲥⲱⲃⲉ ⲙⲁⲗⲓⲥⲧⲁ ⲧⲉϥⲙⲏⲧⲉ. ⲁⲛⲟⲕ ⲁⲩⲱ ⲛⲉⲧⲣ 
ⲛⲟⲃⲉ ⲏ ⲛⲉⲧⲛⲁⲣ ⲛⲟⲃⲉ ϩⲣⲁⲓ ⲛϩⲏⲧⲧⲏⲩⲧⲛ ⲛⲥⲩⲛⲁⲅⲱⲅⲏ ⲛⲉⲧⲉⲣⲉ ⲡⲧⲱⲱⲃⲉ 
ⲛⲛⲉⲓⲡⲉⲑⲟⲟⲩ ⲛⲁⲉⲓ ⲉϩⲣⲁⲓ ⲉϫⲱⲛ ϫⲉ ϩⲛ ⲧⲉⲛⲙⲛⲧⲛⲟϭ ⲛⲣⲱⲙⲉ ⲏ ⲧⲉⲛϩⲁⲏ 
ⲧⲛϯ ⲛⲟⲩϭⲥ ⲙⲡϣⲁϫⲉ ⲙⲡϫⲟⲉⲓⲥ ⲛⲑⲉ ⲉⲧⲥⲏϩ ⲏ ⲧⲛⲥⲱϣϥ ⲙⲙⲟϥ ⲛⲑⲉ ⲉⲧⲉ 
ⲙⲡⲛϩⲱ ⲉⲣⲟⲛ ⲏ ⲉⲧⲉ ⲙⲡⲛⲥⲁϩⲱⲛ ⲉⲃⲟⲗ ⲛⲙⲡⲉⲑⲟⲟⲩ ⲛⲧⲉⲛⲁⲣⲭⲏ. ⲥⲕⲉⲩⲟⲥ 
ⲛⲓⲙ ϩⲉⲛ ϩⲟⲉⲓⲧⲉ ⲏ ϩⲉⲛ ϩⲃⲟⲟⲥ ⲏ ϩⲉⲛ ⲥⲗⲡⲉ ⲥⲗⲡⲉ ⲉϣⲁⲣⲉⲣ ⲟⲩ ⲛⲁⲩ ⲛⲧⲟ. ⲙⲏ 
ⲉϣⲁⲣⲉⲡⲁϩⲟⲩ ⲁⲛ ⲏ ϣⲁⲣⲉⲟⲥϩⲟⲩ ⲡⲟϭⲉ ⲡⲟϭⲉ <pb xml:id="ⲧ︦ⲓ︦ⲅ︦"/> ⲏ ⲗⲁⲕⲙ ⲗⲁⲕⲙ ⲛⲧⲉ
ⲁⲁⲩ ⲙⲡⲉⲧⲉϩⲛⲉ. ⲛⲧⲉⲓϩⲉ ⲟⲛ ⲡⲕⲁⲧⲁⲡⲉⲧⲁⲥⲙⲁ ⲏ ⲛⲕⲁⲧⲁⲡⲉⲧⲁⲥⲙⲁ ⲉⲛⲧⲁⲩⲣ 
ⲁⲥ ⲏ ⲛⲉⲧⲛⲁⲣ ⲁⲥ ⲏ ⲡⲗϭⲉ ⲡⲗϭⲉ ⲛⲧⲟⲟⲩ ⲛⲉ ⲛⲧⲁⲩⲡⲁϩⲟⲩ ⲏ ⲛⲉⲧⲟⲩⲛⲁⲡⲁϩⲟⲩ 
ⲉⲡⲙⲁ ⲙⲡⲕⲁⲧⲁⲡⲉⲧⲁⲥⲙⲁ ⲏ ⲛⲕⲁⲧⲁⲡⲉⲧⲁⲥⲙⲁ ⲉⲧϩⲱⲃⲥ ⲏ ⲛⲉⲧⲛⲁϩⲱⲃⲥ ⲛⲡⲉ
ⲑⲩⲥⲓⲁⲥⲧⲏⲣⲓⲟⲛ ⲛⲟⲩⲟⲉⲓϣ ⲛⲓⲙ. ⲛⲧⲁⲩⲛⲁⲩ ⲇⲉ ⲟⲛ ⲉⲁϣ ⲙⲙⲁ ⲙⲡⲉⲑⲩⲥⲓⲁⲥ
ⲧⲏⲣⲓⲟⲛ ⲉⲁϥⲟⲩⲱⲛ ⲏ ⲁⲩⲟⲩⲱⲛ ⲙⲙⲟϥ ϫⲉ ⲉⲣⲉⲉⲓⲙⲉ ϫⲉ ⲁϥⲟⲩⲱⲛ ⲏ ⲁⲩⲟⲩⲱⲛ 
 
ⲙⲙⲟϥ ϩⲙ ⲡⲉⲟⲩⲟⲉⲓϣ ⲉⲛⲧⲁϥⲟⲩⲉⲓⲛⲉ ⲉⲁ ⲡⲁⲓ ⲏ ⲛⲁⲓ ⲙⲟⲩⲧⲉ ⲉⲩⲣⲱⲙⲉ ⲉⲛ
ⲧⲉⲥⲟⲟⲩⲛ ⲙⲙⲟϥ ⲁⲛ ⲟⲩⲧⲉ ⲙⲛ ϭⲟⲙ ⲙⲙⲟ ⲉⲉⲓⲙⲉ ϫⲉ ⲛⲓⲙ ⲡⲉ ⲉⲁⲩⲧⲁϩⲟⲟⲩ 
ⲉⲣⲁⲧⲟⲩ ⲉϫⲱϥ ⲙⲙⲛⲧⲣⲉ ⲛⲧⲁⲩⲃⲱⲕ ⲉⲡⲉⲥⲏⲧ ϩⲁⲣⲟϥ ⲁⲩⲱ ⲉⲁϥϩⲱⲃⲥ ⲉⲃⲟⲗ 
ⲉϫⲱⲟⲩ ⲁⲩⲱ ⲙⲙⲛⲧⲣⲉ ⲛⲛⲉⲛⲧⲁⲩⲣ ⲃⲟⲗ ⲉⲃⲱⲕ ⲉⲡⲉⲥⲏⲧ ϩⲁⲣⲟϥ ϩⲙ ⲡⲧⲣⲉⲩ
ϯⲥⲟ ⲉⲣⲟⲟⲩ. ⲉⲧⲃⲉ ⲛⲓⲙ ⲏ ϩⲁⲧⲛ ⲛⲓⲙ ⲁⲩϯⲥⲟ ⲉⲣⲟⲟⲩ <pb xml:id="ⲧ︦ⲓ︦ⲇ︦"/> ⲏ ⲁⲩⲕⲧⲟ 
ⲛⲧⲉⲩⲟⲣⲅⲏ ⲉⲡⲁϩⲟⲩ ⲉⲧⲙϫⲓ ⲕⲃⲁ ⲛⲛⲁⲓ ⲙⲛ ⲛⲉⲓⲕⲟⲟⲩⲉ. ⲛⲧⲁ ⲡⲉⲧϣⲁϫⲉ 
ⲛⲙⲙⲉ ⲧⲁⲙⲟ ⲉⲁϣ ⲛϩⲱⲃ ⲛⲧⲉⲓϩⲉ ⲉⲛⲉϩ ϩⲛ ⲛⲉⲛⲧⲁϥϫⲟⲟⲩ ⲧⲏⲣⲟⲩ ⲏ ϩⲛ 
ⲛⲉⲧⲥⲏϩ ⲧⲏⲣⲟⲩ ϫⲓⲛ ⲛϣⲟⲣⲡ ⲏ ⲟⲛ ⲧⲉⲛⲟⲩ ϫⲉ ⲉϥⲉϫⲟⲟⲥ ⲛⲧⲟϥ ⲛⲉ ⲉⲧⲃⲉ ⲡⲓ
ⲕⲉⲟⲩⲁ ϫⲉ ⲛⲓⲙ ⲡⲉ ⲏ ⲛⲓⲙ ⲛⲉ ⲛⲧⲁⲩⲛⲁⲩ ⲉⲣⲟⲟⲩ ϩⲛ ⲛⲉⲧⲟⲩⲏϩ ⲛϩⲏⲧⲉ ⲉⲁ 
ⲡⲙⲁ ⲉⲧⲉ ϣⲁⲣⲉⲃⲱⲕ ⲉϩⲣⲁⲓ ⲉⲣⲟϥ ⲏ ⲉⲧⲉ ϣⲁⲣⲉⲁϩⲉⲣⲁⲧⲉ ϩⲓϫⲱϥ ⲟⲩⲱⲛ 
ⲁϥⲟⲙⲕⲟⲩ ϫⲉ ⲉⲣⲉⲥⲟⲩⲱⲛⲟⲩ ⲉⲩⲡⲱⲣϫ ⲙⲙⲟⲟⲩ ⲉⲃⲟⲗ ⲛⲛⲉⲛⲧⲁⲩⲛⲟⲩϩⲙ 
ⲏ ⲛⲉⲛⲧⲁⲩⲛⲁϩⲙⲟⲩ ⲉⲃⲟⲗϩⲙ ⲡϣⲏⲓ ⲙⲡⲉⲥⲏⲧ ⲏ ⲁⲙⲛⲧⲉ ⲉⲛⲧⲁϥⲟⲩⲱⲛ ϩⲙ 
ⲡⲙⲁ ⲉⲧⲙⲙⲁⲩ. ⲡⲁⲓ ⲅⲁⲣ ⲉⲛⲧⲁϥⲥⲱⲧⲙ ⲡⲁⲓ ⲙⲛ ⲛⲉⲓⲕⲟⲟⲩⲉ ⲉⲃⲟⲗϩⲙ ⲡⲉ
ϩⲓⲉⲓⲧ ⲛⲕⲁⲕⲉ ⲉⲧⲙⲙⲁⲩ ⲉⲛⲧⲁϥⲟⲩⲱⲛ ⲏ ⲉⲛⲧⲁⲩⲟⲩⲱⲛ ⲙⲙⲟϥ ϩⲙ ⲡⲙⲁ 
 
ⲉⲧⲟⲩⲁⲁⲃ ⲛⲧⲛⲛⲁϣⲧⲛⲧⲛ ⲕⲉⲟⲩⲁ ⲉⲣⲟϥ ⲁⲛ ⲟⲩⲧⲉ ⲛⲧⲛⲛⲁϣⲧⲛⲧⲱⲛϥ ⲁⲛ ⲉ
<pb xml:id="ⲧⲓⲉ"/>ⲕⲉⲟⲩⲁ ⲉⲃⲟⲗϫⲉ ⲙⲉϣⲉ ϫⲉ ⲛⲓⲙ ⲡⲉ ⲏ ⲉⲣⲉⲛⲟⲉⲓ ⲙⲙⲟϥ ⲏ ⲉⲣⲉⲥⲟⲩⲱⲛϥ 
ⲉϥⲁϩⲉⲣⲁⲧϥ ϩⲛ ⲧⲙⲏⲧⲉ ⲛⲛⲉⲛⲧⲁⲩⲧⲁⲕⲟ ⲏ ⲛⲉⲧⲛⲁⲧⲁⲕⲟ ⲙⲛ ⲧⲙⲏⲧⲉ ⲛⲛⲉⲧ
ⲛⲁⲧⲁⲕⲟ ⲙⲛ ⲧⲙⲏⲧⲉ ⲛⲛⲉⲧⲛⲁⲟⲩϫⲁⲓ ⲏ ⲛⲉⲛⲧⲁⲩⲟⲩϫⲁⲓ. ⲉϣϫⲉ ⲟⲩⲛ ⲛⲉⲧϫⲱ 
ⲙⲙⲟⲥ ϩⲣⲁⲓ ⲛϩⲏⲧⲉ ϫⲉ ⲡⲟⲩⲟⲉⲓⲛ ⲙⲡⲛⲁⲩ ⲙⲙⲉⲉⲣⲉ ϩⲧⲙⲧⲱⲙ ⲏ ϫⲉ ⲛⲉ 
ⲟⲩⲛ ϩⲗⲟⲥⲧⲛ ⲡⲟⲣϣ ⲉⲃⲟⲗ ⲛϩⲏⲧϥ ⲙⲁⲣⲟⲩⲉⲓⲙⲉ ⲛϭⲓ ⲛⲉⲧⲙⲙⲁⲩ ϫⲉ ⲟⲩϩⲃⲥ 
ⲛⲕⲁⲕⲉ ⲡⲉⲧϩⲓϫⲛ ⲛⲛⲉⲩⲃⲁⲗ. ⲉϣϫⲉ ⲡⲉⲧϩⲟⲗϭ ⲇⲉ ⲟ ⲛⲥⲁϣⲉ ⲛⲛⲁϩⲣⲁⲩ 
ⲙⲁⲣⲟⲩⲉⲓⲙⲉ ⲛⲧⲟϥ ϫⲉ ⲟⲩⲥⲓϣⲉ ⲡⲉⲧϩⲙ ⲡⲉⲩϩⲏⲧ ⲉϥⲣ ϩⲟⲩⲟ ϩⲛ ⲧⲉⲩⲯⲩⲭⲏ 
ⲧⲉⲯⲩⲭⲏ ⲉⲧⲧⲥⲓⲏⲩ ϣⲁⲥⲧⲥⲧⲟ ⲉⲃⲟⲗ ⲛⲟⲩⲉⲃⲓⲱ ⲛⲑⲉ ⲉⲧⲥⲏϩ ⲡⲃⲁⲗ ϩⲱⲱϥ 
ⲛⲃⲗⲗⲉ ⲙⲉϥϣⲱⲡ ⲉⲣⲟϥ ⲙⲡⲟⲩⲟⲉⲓⲛ ⲉⲧⲃⲉ ⲡⲁϣⲁⲓ ⲙⲡⲕⲁⲕⲉ ⲉⲧⲛϩⲏⲧϥ ⲡⲃⲁⲗ 
ⲏ ⲛⲃⲁⲗ ⲉⲧⲙⲉϩ ⲛⲟⲩⲟⲉⲓⲛ ⲛⲉⲧⲛⲁⲩ ⲉⲡⲟⲩⲟⲉⲓⲛ ⲏ ⲉⲧϣⲱⲡ ⲉⲣⲟⲟⲩ ⲙⲡⲟⲩⲟⲉⲓⲛ 
ⲡⲃⲁⲗ ⲏ ⲛⲃⲁⲗ ⲉⲧⲙⲉϩ ⲛⲕⲁⲕⲉ ⲏ ⲉⲧ<pb xml:id="ⲧ︦ⲓ︦︦ϝ︦"/>ⲛⲁⲩ ⲉⲃⲟⲗ ⲁⲛ ⲛⲉⲧⲛⲁⲩ ⲉⲡ
ⲕⲁⲕⲉ ⲏ ⲉⲧϣⲱⲡ ⲉⲣⲟⲟⲩ ⲙⲡⲕⲁⲕⲉ. ⲙⲛ ϭⲟⲙ ⲉⲧⲣⲉ ⲡⲃⲁⲗ ⲏ ⲛⲃⲁⲗ ⲉⲧⲉ ⲙⲛ 
 
ⲟⲩⲟⲉⲓⲛ ⲛϩⲏⲧⲟⲩ ⲏ ⲛⲧⲁ ⲡⲉⲩⲟⲩⲟⲉⲓⲛ ⲥⲱⲣⲙ ⲛⲁⲩ ⲉⲛⲉϩ ⲉⲡⲟⲩⲟⲉⲓⲛ ⲟⲩⲧⲉ ⲙⲛ 
ϭⲟⲙ ⲉⲧⲣⲉⲩⲛⲁⲩ ⲉⲃⲟⲗ ⲉϫⲙ ⲡⲉⲛⲧⲁϥⲟⲩⲱⲛ ⲛⲛⲃⲁⲗ ⲙⲡⲃⲗⲗⲉ ⲓ︦ⲥ︦ ⲡⲉⲛⲧⲁϥⲉⲓ 
ⲉⲡⲕⲟⲥⲙⲟⲥ ⲉⲩϩⲁⲡ ϫⲉⲕⲁⲥ ⲛⲉⲧⲉⲛⲥⲉⲛⲁⲩ ⲉⲃⲟⲗ ⲁⲛ ⲉⲩⲉⲛⲁⲩ ⲉⲃⲟⲗ ⲁⲩⲱ 
ⲛⲉⲧⲛⲁⲩ ⲉⲃⲟⲗ ⲉⲩⲉϣⲱⲡⲉ ⲛⲃⲗⲗⲉ. ⲛⲉⲧϫⲱ ⲙⲙⲟⲥ ϫⲉ ⲙⲏ ⲁⲛⲟⲛ ϩⲱⲱⲛ 
ⲁⲛⲟⲛ ϩⲉⲛ ⲃⲗⲗⲉ ⲉⲩⲛⲁⲥⲱⲧⲙ ⲟⲛ ⲉⲡⲉⲓϣⲁϫⲉ ϩⲛ ⲟⲩⲗⲩⲡⲏ ϫⲉ ⲉⲛⲉ ⲛⲧⲉⲧⲛ 
ϩⲉⲛ ⲃⲗⲗⲉ ⲣⲱ ⲛⲉ ⲙⲛ ⲛⲟⲃⲉ ⲉⲣⲱⲧⲛ ⲡⲉ ⲧⲉⲛⲟⲩ ⲇⲉ ⲧⲉⲧⲛϫⲱ ⲙⲙⲟⲥ ϫⲉ 
ⲧⲛⲛⲁⲩ ⲉⲃⲟⲗ ⲡⲉⲧⲛⲛⲟⲃⲉ ⲁϩⲉⲣⲁⲧϥ. ⲧⲥⲩⲛⲁⲅⲱⲅⲏ ⲧⲥⲩⲛⲁⲅⲱⲅⲏ ⲉⲧⲗⲩⲡⲉⲓ 
ⲙⲡⲉⲧⲁϩⲉⲣⲁⲧϥ ϩⲛ ⲧⲉⲥⲙⲏⲧⲉ ⲁⲩⲱ ⲉⲧⲑⲙⲕⲟ ⲛⲧⲙⲉ ⲏ ⲡⲇⲓⲕⲁⲓⲟⲛ ϩⲣⲁⲓ 
ⲛϩⲏⲧⲥ ⲉⲃⲟⲗϩⲓⲧⲛ ϩⲉⲛ ϩⲃⲏⲩⲉ ⲛⲛⲟⲃⲉ ϩⲓ ⲕⲣⲟϥ ϩⲁϩ ⲛⲥⲟⲡ ⲉⲁ ⲡϫⲟⲉⲓⲥ 
<pb xml:id="ⲧ︦ⲓ︦ⲑ︦"/> ⲡⲛⲟⲩⲧⲉ ⲙⲙⲛⲧϣⲁⲛ ϩⲧⲏϥ ⲛⲓⲙ ⲟⲩⲱϣ ⲉⲧⲣⲉ ⲡⲁⲧⲥⲃⲱ ⲙⲛ ⲡⲁⲑⲏⲧ 
ⲁⲩⲱ ⲡⲥⲟϭ ⲙⲛ ⲡⲁⲧⲥⲱⲧⲙ ϩⲣⲁⲓ ⲛϩⲏⲧⲉ ⲣ ⲃⲟⲗ ⲉⲡϣⲁϫⲉ ⲉⲧⲥⲏϩ ϫⲉ ⲓⲁⲕⲱⲃ 
ⲁⲓⲙⲉⲣⲓⲧϥ ⲏⲥⲁⲩ ⲇⲉ ⲁⲓⲙⲉⲥⲧⲱϥ ⲁⲩⲱ ⲙⲡⲉⲟⲩⲱϣ. ⲉⲧⲃⲉ ⲡⲁⲓ ⲡⲏⲓ ⲛⲛⲁⲓ 
ⲉⲧⲙⲙⲁⲩ ⲙⲛ ⲛⲉⲓⲕⲟⲟⲩⲉ ⲕⲏ ⲉⲣⲟⲟⲩ ⲏ ⲛⲁⲩ. ⲉϣϫⲉ ⲧⲉⲟⲩⲱϣ ⲉⲧⲣⲉⲣ ⲃⲟⲗ 
 
ⲉⲡϩⲁⲡ ⲏ ⲉⲧⲙⲧⲣⲉⲉⲓ ⲉϩⲣⲁⲓ ⲉⲡϩⲁⲡ ⲙⲡⲛⲟⲩⲧⲉ ⲁⲛ ⲡⲁⲓ ⲛⲧⲟϥ ⲉϩⲣⲁⲓ ⲉⲡϩⲁⲡ 
ⲏ ⲁⲛ ⲡϩⲁⲡ ⲉϩⲣⲁⲓ ⲉϫⲱϥ ϩⲙ ⲡⲧⲣⲉϥⲡⲁⲣⲁⲃⲁ ⲙⲡⲁⲛⲁϣ ⲉⲛⲧⲁϥⲁⲁϥ ⲉⲧ 
ⲃⲏⲏⲧⲉ. ⲉⲣⲉⲛⲁⲣ ⲃⲟⲗ ⲧⲱⲛ ⲛⲧⲟ ⲉⲡϩⲁⲡ ⲏ ⲉⲧⲙⲧⲣⲉⲩϫⲓ ϩⲁⲡ ⲛⲙⲙⲉ. ⲏ ⲛⲟⲩ
ⲕⲣⲓⲧⲏⲥ ⲁⲛ ⲙⲙⲉ ⲡⲉ ⲡⲛⲟⲩⲧⲉ. ⲡⲉⲧϣⲓⲕⲉ ⲛⲟⲩϩⲓⲉⲓⲧ ⲉⲕⲉⲟⲩⲁ ⲛⲧⲁϥϫⲟⲟⲥ 
ⲁⲛ ϫⲉ ⲡⲉⲧⲙⲙⲁⲩ ⲛⲁϩⲉ ⲉϩⲣⲁⲓ ⲉⲣⲟϥ ⲛⲧⲉⲓϩⲉ ⲟⲛ ⲡⲉⲧⲉⲓⲛⲉ ⲏ ⲡⲉⲧⲛⲁ
ⲉⲓⲛⲉ ⲛⲟⲩϩⲁⲡ ⲉϩⲣⲁⲓ ⲉϫⲛ ⲕⲉⲟⲩⲁ ⲉⲛⲧⲁϥⲥⲃⲧⲱⲧϥ ⲏ ⲉⲛⲧⲁⲩⲛⲧϥ ⲉϫⲱⲟⲩ 
ⲙⲙⲓⲛ ⲙⲙⲟⲟⲩ. ⲡⲉⲧⲡⲱⲣϣ ⲁⲛ ⲉⲃⲟⲗ ⲛⲧⲟϥ <pb xml:id="ⲧ︦ⲕ︦"/> ⲛⲟⲩϣⲛⲉ ⲉⲡⲉϥϣⲃⲏⲣ 
ⲉϥⲛⲁⲥⲟⲣϥ ⲉⲃⲟⲗ ⲉⲛⲉϥⲟⲩⲉⲣⲏⲧⲉ ⲙⲙⲓⲛ ⲙⲙⲟϥ. ⲛⲧⲉⲓϩⲉ ⲟⲛ ⲛⲉⲧⲉⲓⲛⲉ ⲏ ⲛⲉⲧ 
ⲥⲟⲃⲧⲉ ⲛⲟⲩⲥⲁϩⲟⲩ ⲛⲕⲉⲟⲩⲁ ⲉⲧⲣⲉϥⲉⲓⲛⲉ ⲛⲟⲩⲥⲁϩⲟⲩ ⲉϫⲱϥ ⲛⲧⲁ ⲡⲉⲧⲙⲙⲁⲩ 
ⲉⲓⲛⲉ ⲙⲡⲥⲁϩⲟⲩ ⲉϩⲣⲁⲓ ⲉϫⲱϥ ⲙⲁⲩⲁⲁϥ ⲁⲩⲱ ⲛⲧⲁⲩⲥⲃⲧⲱⲧϥ ⲛⲁⲩ ⲙⲙⲓⲛ 
ⲙⲙⲟⲟⲩ. ⲛⲑⲉ ⲅⲁⲣ ⲉⲛⲉⲣⲉⲛⲁⲙⲉⲥⲧⲉ ⲡⲁⲓ ⲧⲥⲩⲛⲁⲅⲱⲅⲏ ⲉⲧϫⲱ ⲛⲉ ⲛⲛⲁⲓ ⲏ 
ⲉⲣⲉⲛⲁⲣ ϫⲁϫⲉ ⲉⲣⲟϥ ⲏ ⲟⲩⲛ ϭⲉ ⲙⲛⲧϫⲁϫⲉ ⲣⲱ ⲏ ϭⲉ ⲙⲟⲥⲧⲉ ⲙⲡⲃⲗ ⲛⲛⲉⲧ
ϣⲟⲟⲡ ⲏ ⲛⲉⲛⲧⲁⲩϣⲱⲡⲉ. ⲁⲩⲱ ϥⲛⲁⲧⲁⲙⲟ ϫⲉ ⲁ ⲛⲉⲓϫⲁϫⲉ ⲟⲩⲱ ⲉⲩϫⲱⲕ ⲉⲃⲟⲗ 
 
ⲉϫⲛ ϩⲟⲓⲛⲉ ϩⲣⲁⲓ ⲛϩⲏⲧⲉ ϫⲓⲛ ϩⲉⲛ ϩⲟⲟⲩ ⲉⲃⲟⲗϩⲛ ϩⲉⲛ ϩⲟⲟⲩ ϫⲉ ⲉⲧⲓ ϯⲛⲁ
ϫⲓ ϩⲁⲡ ⲛⲙⲙⲏⲧⲛ ⲁⲩⲱ ϯⲛⲁϫⲓ ϩⲁⲡ ⲙⲛ ⲛϣⲏⲣⲉ ⲛⲛⲉⲧⲛϣⲏⲣⲉ. ⲉⲧⲃⲉ ⲟⲩ 
ϩⲱⲱϥ. ⲕⲣⲓⲛⲉ ⲛⲧⲟ ⲙⲡⲉⲧⲉⲥⲱⲧⲙ ⲉⲣⲟϥ ⲁⲩⲱ ⲧⲉⲛⲁⲉⲓⲙⲉ ϫⲉ ⲉⲧⲃⲉ ⲙⲡⲉⲑⲟⲟⲩ 
ⲁⲛ ⲙⲁⲩⲁⲁⲩ ϩⲣⲁⲓ ⲛϩⲏⲧⲉ ⲛⲧⲁ ⲡⲁⲓ ϣⲱⲡⲉ ⲏ ⲁⲩϫⲟ<pb xml:id="ⲧ︦ⲕ︦ⲁ︦"/>ⲟϥ ⲁⲗⲗⲁ 
ⲉⲃⲟⲗϫⲉ ⲁ ⲡⲣⲱⲙⲉ ⲟⲩⲱϣ ⲏ ⲁϥⲧⲱϣ ⲉⲧⲁⲛϩⲟ ⲏ ⲉⲛⲟⲩϩⲙ ⲙⲡⲉϥⲥⲟⲛ ⲏ 
ⲛⲉϥⲥⲛⲏⲩ ⲏ ⲛⲉϥϣⲃⲉⲉⲣ ⲁⲩⲙⲟⲟⲩⲧϥ ⲛⲧⲟⲟⲩ ⲏ ⲁⲩⲧⲁⲁϥ ⲉⲧⲟⲟⲧϥ ⲙⲡⲙⲟⲩ. 
ⲁ ⲡⲣⲱⲙⲉ ϣⲟϫⲛⲉ ⲏ ⲁϥⲟⲩⲱϣ ⲉⲛ ⲡⲉϥⲥⲟⲛ ⲏ ⲡⲉϥϣⲃⲏⲣ ⲉⲃⲟⲗϩⲁ ⲡⲥⲁϩⲟⲩ 
ⲁⲩⲥⲟⲕϥ ⲛⲧⲟⲟⲩ ⲉϩⲣⲁⲓ ⲉⲡⲥⲁϩⲟⲩ ⲏ ⲁⲩⲥⲉⲕ ⲡⲥⲁϩⲟⲩ ⲉϩⲣⲁⲓ ⲉϫⲱϥ ⲁ ⲡⲣⲱⲙⲉ 
ⲧⲱϣ ⲉⲛⲟⲩϩⲙ ⲙⲡⲉϥⲥⲟⲛ ⲏ ⲡⲉϥϣⲃⲏⲣ ⲉⲧⲟⲣⲅⲏ ⲙⲛ ⲡϩⲁⲡ ⲙⲡⲛⲟⲩⲧⲉ ⲏ 
ⲉⲃⲟⲗϫⲉ ⲙⲛ ϩⲁⲡ ⲉⲡⲁⲓ ⲉⲧⲃⲉ ⲛⲉϥⲛⲟⲃⲉ ⲏ ϫⲉ ⲙⲛ ϩⲁⲡ ⲛⲧⲟⲟⲩ ⲉⲛⲉⲧⲙⲙⲁⲩ 
ⲉⲧⲃⲉ ⲙⲡⲉⲑⲟⲟⲩ ⲉⲛⲧⲁⲩⲁⲁⲩ ϩⲣⲁⲓ ⲛϩⲏⲧⲉ ϫⲓⲛ ⲛϣⲟⲣⲡ ϫⲉ ⲉⲩⲉⲟⲩⲱϩ ⲟⲛ 
ⲉⲧⲟⲟⲧⲟⲩ ⲉⲣ ϩⲉⲛ ⲕⲉⲡⲉⲑⲟⲟⲩ ϣⲁⲛⲧⲟⲩⲥⲟⲃⲧⲉ ⲛⲁⲩ ⲙⲛ ⲡⲁⲓ ⲛⲟⲩϩⲁⲡ. ϩⲉⲛ 
ϩⲃⲏⲩⲉ ϩⲉⲛ ϣⲁϫⲉ ϩⲉⲛ ⲧⲱϣ ⲉⲁⲁⲩ ⲉⲁⲩϣⲱⲡⲉ ϩⲣⲁⲓ ⲛϩⲏⲧⲉ. ⲛⲧⲉⲥⲟⲟⲩⲛ ⲁⲛ 
ϫⲉ ⲉⲣⲉⲛⲕⲟⲧⲕ ⲡⲉ ⲏ ⲉⲧⲃⲉ ⲟⲩ ⲙⲡⲟⲩⲟⲩϣ ⲉⲁⲛⲉⲭⲉ ⲉⲧⲙⲣ ⲛⲧⲱϣ ⲏ ⲛⲉϩⲃⲏⲩⲉ 
 
ⲉⲧⲙⲙⲁⲩ. ⲛⲧⲟ <pb xml:id="ⲧ︦ⲕ︦ⲃ︦"/> ⲁⲛ ⲡⲉ ⲛⲧⲁⲛⲁⲩ ϩⲛ ⲛⲟⲩⲃⲁⲗ ⲏ ⲁⲥⲱⲧⲙ ϩⲛ ⲛⲟⲩ
ⲙⲁⲁϫⲉ ⲉⲛⲡⲉⲑⲟⲟⲩ ⲧⲏⲣⲟⲩ ⲉⲛⲧⲁⲩϣⲱⲡⲉ ϩⲣⲁⲓ ⲛϩⲏⲧⲉ ⲛⲧⲁ ϩⲉⲛ ϣⲙⲙⲟ ⲉⲓ 
ⲉϩⲟⲩⲛ ⲉⲣⲟ ⲁⲩⲁⲁⲩ ϩⲣⲁⲓ ⲛϩⲏⲧⲉ ϫⲉ ⲉⲣⲉϫⲟⲟⲥ ϫⲉ ⲙⲡⲓⲉⲓⲙⲉ ⲁⲛⲟⲕ ⲁⲛ 
ⲁⲩⲱ ⲛⲧⲟ ⲡⲉ ⲛⲧⲁⲉⲓⲣⲉ ⲛϩⲉⲛ ⲡⲉⲑⲟⲟⲩ ⲧⲏⲣⲟⲩ ϩⲣⲁⲓ ⲛϩⲏⲧⲉ ⲏ ϣⲁ ϩⲟⲩⲛ ⲉⲧⲉ
ⲛⲟⲩ ⲥⲉⲛϩⲣⲁⲓ ⲁⲛ ⲛϩⲏⲧⲉ ⲛϭⲓ ϩⲉⲛ ⲣⲉϥϫⲓⲟⲩⲉ ⲛⲑⲉ ⲛⲧⲉⲛⲧⲁⲩϫⲟⲟⲥ ⲉⲧⲃⲏⲏⲧⲥ 
ϫⲉ ϩⲉⲛ ⲣⲱⲙⲉ ⲛⲥⲟⲟⲛⲉ ⲛⲉⲩⲛ ϩⲣⲁⲓ ⲛϩⲏⲧⲉ ⲛⲧⲉⲥⲟⲟⲩⲛ ⲁⲛ ϫⲉ ⲁⲩⲟⲩⲱ ⲉⲩϫⲱ 
ⲙⲡⲉⲓϣⲁϫⲉ ϩⲓⲱⲱⲧⲉ ⲏ ⲉⲩⲉⲓⲛⲉ ⲙⲙⲟϥ ⲉϫⲱ ϩⲛ ϩⲉⲛ ϭⲓ ⲛϣⲁϫⲉ ⲉⲣⲉⲛⲁ
ⲡⲱϣⲥ ⲉϫⲱⲟⲩ ⲉⲃⲟⲗ ⲟⲛ ϫⲉ ϩⲉⲛ ⲙⲟⲓϩⲉ ⲛⲉ ⲛⲉⲧϫⲱ ⲙⲙⲟⲟⲩ ϩⲣⲁⲓ ϩⲛ 
ⲟⲩⲧⲟⲉⲓⲧ ⲙⲛ ⲟⲩⲡⲁⲣⲁⲃⲟⲗⲏ ϩⲛ ⲟⲩⲁϣ ⲁϩⲟⲙ ϫⲉ ϫⲓ ϩⲁⲡ ⲏ ϯ ϩⲁⲡ ⲉⲧⲁⲓ 
ⲛⲑⲉ ⲛⲧⲡⲟⲗⲓⲥ ⲛⲛⲉⲥⲛⲱⲱϥ ⲉⲛⲧⲁⲩϫⲓ ϩⲁⲡ ⲛⲙⲙⲁⲥ ⲁⲩⲱ ⲁⲩⲟⲩⲱⲛϩ ⲛⲁⲥ 
ⲉⲃⲟⲗ ⲛⲛⲉⲥⲁⲛⲟⲙⲓⲁ ⲧⲏⲣⲟⲩ. ⲙⲏ ϩⲱⲥ ⲁⲑⲏⲧ ⲁⲛ ⲉⲣⲉ ⲡⲁⲓ ⲧⲁⲙⲟ ⲙⲙⲟ ⲉ
<pb xml:id="ⲧ︦ⲕ︦ⲅ︦"/>ⲡⲉⲓⲛⲉ ⲛϩⲉⲛ ϣⲁϫⲉ ⲉⲁⲩϣⲱⲡⲉ ϩⲣⲁⲓ ⲛϩⲏⲧⲉ ⲁⲗⲗⲁ ϥⲧⲏⲕ ⲛϩⲏⲧ 
ⲛϩⲟⲩⲟ ϫⲉ ϩⲓⲧⲛ ⲛⲉⲧⲥⲱⲧⲙ ⲉⲣⲟⲟⲩ ϥⲛⲁⲟⲩϫⲁⲓ ⲏ ϥⲛⲁⲣ ⲃⲟⲗ ⲉⲡⲉⲩϩⲁⲡ ⲙⲛ 
ⲡⲉⲩⲥⲛⲟϥ ⲛⲧⲉϣⲱⲡⲉ ⲛⲧⲟ ϩⲁ ⲡϩⲁⲡ ⲙⲡⲛⲟⲩⲧⲉ. ⲛⲑⲉ ⲟⲛ ⲉⲛⲧⲁϥϫⲟⲟⲥ ⲉϥⲣ 
 
ⲙⲛⲧⲣⲉ ⲛⲉ ϩⲛ ⲟⲩⲙⲕⲁϩ ⲛϩⲏⲧ ⲉⲛⲁϣⲱϥ ⲉⲣⲉⲥⲟⲟⲩϩ ⲉϩⲟⲩⲛ ϩⲓ ⲟⲩⲥⲟⲡ ϫⲉ 
ⲁⲓⲛⲁⲩ ⲉⲩⲣⲱⲙⲉ ⲁ ϩⲉⲛ ⲕⲟⲟⲩⲉ ⲧⲟⲣⲡϥ ⲛⲧⲟⲟⲧⲉ ⲏ ⲁⲩⲥⲟⲕϥ ⲛϫⲛⲁϩ ϩⲙ 
ⲡⲁϣⲁⲓ ⲙⲡⲉⲩϭⲱⲛⲧ ⲉⲧⲃⲉ ⲛⲉϩⲃⲏⲩⲉ ⲛⲃⲟⲧⲉ ⲉⲧϣⲟⲟⲡ ϩⲣⲁⲓ ⲛϩⲏⲧⲉ ϫⲉ ⲥⲁϩⲱⲕ 
ⲉⲃⲟⲗ ⲥⲁϩⲱⲕ ⲉⲃⲟⲗ ⲙⲙⲟⲟⲩ. ⲉⲓⲛⲁϩⲱ ⲛⲧⲉⲓϩⲉ. ⲉⲓⲛⲁⲁⲙⲁϩⲧⲉ ⲛⲧⲁⲙⲛⲧⲁⲑⲏⲧ 
ⲏ ⲉϫⲛ ⲧⲁⲙⲛⲧⲁⲑⲏⲧ ⲉⲧⲃⲏⲏⲧⲉ ⲉⲧⲃⲉ ⲧⲟⲩⲁⲅⲁⲡⲏ ⲉⲛⲧⲁⲩⲧϩⲛⲉ ⲡⲁⲓ ⲉϩⲟⲩⲛ 
ⲉⲣⲟ ⲉⲛϥⲙⲡϣⲁ ⲁⲛ. ⲏ ⲙⲙⲟⲛ ⲟⲩⲟⲩ ϩⲱⲱϥ ⲡⲉ ⲉⲧⲃⲏⲏⲧⲉ ⲟⲛ ⲉⲛⲧⲁⲩϯ ⲥⲃⲱ 
ⲛⲁϥ ⲉⲥⲁϩⲱϥ ⲉⲃⲟⲗ ⲙⲙⲟ ⲉⲧⲃⲏⲏⲧⲉ ⲉⲛⲧⲁⲩⲙⲓϣⲉ ⲁⲩⲱ ⲉⲁⲩⲁⲡⲉⲓⲗⲉⲓ ⲉⲡⲁⲓ 
ⲉⲉⲓⲣⲉ ϩⲣⲁⲓ ⲛϩⲏⲧⲉ ⲛϩⲉⲛ ϩⲃⲏⲩⲉ ⲉⲩⲛⲁϣⲧ <pb xml:id="ⲧ︦ⲕ︦ⲇ︦"/> ⲉⲧⲃⲏⲏⲧⲉ ⲟⲛ ⲛⲧⲁⲩ
ⲙⲓϣⲉ ⲏ ⲁⲩⲁⲡⲓⲗⲉⲓ ⲛⲁϥ ⲉϩⲱ ⲉϥⲉⲓⲛⲉ ⲙⲡⲱⲛϩ ⲛϫⲛⲁϩ ⲉϩⲟⲩⲛ ⲉⲛⲉⲧⲟⲩⲉϣ 
ⲡⲙⲟⲩ ⲏ ⲉⲧⲥⲱⲧⲙ ⲡⲙⲟⲩ ⲛϩⲟⲩⲟ ⲉⲡⲱⲛϩ ⲉⲧⲃⲏⲏⲧⲉ ⲛⲧⲁ ⲟⲩⲥⲙⲟⲩ ⲉⲓ ⲉϫⲙ 
ⲡⲁⲓ ⲉⲧⲃⲏⲏⲧⲉ ⲟⲛ ⲛⲧⲁ ⲟⲩⲥⲁϩⲟⲩ ⲉⲓ ⲉϩⲣⲁⲓ ⲉϫⲱϥ ⲉⲧⲃⲉ ⲡⲁⲛⲁϣ ⲏ ⲛⲁⲛⲁϣ 
ⲙⲛ ⲛⲧⲱϣ ⲙⲡϣⲟϫⲉ ⲙⲡⲛⲟⲩⲧⲉ ⲉⲛⲧⲁϥⲕⲁⲁϥ ⲛⲥⲱϥ ⲉⲧⲃⲉ ⲟⲩⲟⲩⲱϣ ⲛⲣⲱ
ⲙⲉ. ⲉⲓⲛⲁϩⲉⲗⲡⲓⲍⲉ ϭⲉ ⲉⲟⲩ ⲉⲧⲣⲁⲉⲓⲱ ⲏ ⲉⲧⲣⲁⲧⲃⲃⲟ ⲛϩⲏⲧϥ ⲉⲃⲟⲗϩⲙ ⲡⲉⲓⲥⲁ
 
ϩⲟⲩ ⲉⲓⲙⲏⲧⲓ ⲡⲛⲁ ⲙⲡϣⲁⲛ ϩⲧⲏϥ ⲛⲛⲟⲩⲧⲉ ⲉⲧⲥⲙⲁⲁⲧ ⲁⲩⲱ ⲉⲛⲉⲧⲛϣⲗⲏⲗ 
ⲛⲉⲥⲛⲏⲩ ⲉⲓⲧⲏⲕ ⲛϩⲏⲧ ⲏ ⲉⲓⲕⲱ ⲛϩⲏⲧⲓ ⲉⲡⲁⲓ ϫⲉ ⲉϣϫⲉ ϣⲁⲣⲉ ⲥⲁϩⲟⲩ ⲉⲓ ⲉϫⲛ 
ⲣⲱⲙⲉ ⲉⲧⲃⲉ ⲡⲉⲧϩⲓⲧⲟⲩⲱϥ ϣⲁⲣⲉ ⲥⲙⲟⲩ ⲟⲛ ⲉⲓ ⲉϫⲱϥ ⲉⲧⲃⲉ ⲛⲉϥⲥⲛⲏⲩ ⲏ ⲛⲉϥ
ϣⲃⲉⲉⲣ ⲏ ⲛⲉϥⲉⲓⲟⲧⲉ. ⲙⲏ ⲙⲡⲓⲟⲩⲱ ⲉⲓϫⲱ ⲙⲙⲟⲥ ϫⲉ ϯⲛⲁⲁϩⲉⲣⲁⲧ ϩⲙ ⲡⲙⲁ 
ⲉⲛⲧⲁ ⲛⲁⲓ ⲏ ⲡⲁⲓ ⲕⲓⲙ ⲛⲧⲉϥⲁⲡⲉ ⲉϫⲱ ⲛϩⲏⲧϥ ⲁⲩⲱ ⲛϯⲛⲁⲣ ⲡⲁⲓ ⲁⲛ ⲟⲛ. ⲁⲓⲣ 
ϩⲧⲏⲓ ϩⲙ <pb xml:id="ⲧ︦ⲕ︦ⲉ︦"/> ⲡⲧⲣⲁⲣ ⲡⲙⲉⲉⲩⲉ ⲛⲧⲛⲟϥⲣⲉ ⲉⲧϣⲟⲟⲡ ⲉⲧϫⲏⲕ ⲉⲃⲟⲗ. ϯⲛⲁ
ⲡⲁⲣⲁⲕⲁⲗⲉⲓ ⲉⲧⲙⲧⲣⲉ ⲡⲉⲛⲧⲁϥϫⲓ ϣⲟϫⲛⲉ ⲏ ⲡⲉⲛⲧⲁϥⲕⲉⲗⲉⲩⲉ ϭⲱⲛⲧ. ⲙⲡⲁⲓ 
ⲛⲁϩⲙⲟⲟⲥ ⲁⲛ ⲙⲡⲙⲁ ⲉⲧⲙⲙⲁⲩ ⲉϯ ϩⲁⲡ ⲙⲡⲉⲓⲣⲱⲙⲉ ⲏ ⲛⲉⲓⲣⲱⲙⲉ ϫⲉ ⲛⲛⲉ 
ⲟⲩⲁ ϯ ϩⲁⲡ ⲉⲣⲟϥ ϩⲙ ⲡⲙⲁ ⲉⲧϥⲥⲟⲟⲩⲛ ⲉⲣⲟϥ ϫⲉ ⲧⲱⲛ ⲡⲉ ϥⲛⲁⲁϩⲉⲣⲁⲧϥ ⲁⲛ 
ⲉϫⲙ ⲡⲉⲥⲛⲟϥ ⲙⲡⲁⲓ ⲏ ⲛⲁⲓ ϫⲉ ⲛⲛⲉ ⲕⲉⲟⲩⲁ ⲁϩⲉⲣⲁⲧϥ ⲉϫⲙ ⲡⲉϥⲥⲛⲟϥ 
ϩⲱⲱϥ ⲛϥⲛⲁⲡⲱϩⲧ ⲁⲛ ⲉϩⲣⲁⲓ ⲉϫⲙ ⲡⲉⲓⲣⲱⲙⲉ ⲏ ⲛⲉⲓⲣⲱⲙⲉ ⲙⲡⲉⲧⲛⲧⲱⲛ 
ⲉⲩⲥⲛⲟϥ ϫⲉ ⲛⲛⲉ ⲕⲉⲟⲩⲁ ⲡⲱϩⲧ ⲙⲡⲉϥⲥⲛⲟϥ ⲏ ⲟⲩⲥⲛⲟϥ ⲉϩⲣⲁⲓ ⲉϫⲱϥ ⲛϥ
ⲛⲁⲧⲁϩⲟ ⲁⲛ ⲉⲣⲁⲧϥ ⲙⲡⲧⲱϣ ⲙⲡϩⲱⲃ ⲛⲛⲉⲧⲙⲙⲁⲩ ⲉⲧⲣⲉ ⲡⲉⲩⲥⲛⲟϥ ⲉⲓ 
ⲉϩⲣⲁⲓ ⲉϫⲱⲟⲩ ϫⲉ ⲛⲛⲉ ⲕⲉⲟⲩⲁ ⲛⲉϫ ⲕⲗⲏⲣⲟⲥ ⲉϫⲱϥ ϩⲱⲱϥ ϥⲛⲁϣⲱⲡ ⲉⲣⲟϥ 
 
ⲙⲡⲥⲁϩⲟⲩ ⲏ ⲡϣⲓⲡⲉ ⲉⲛⲧⲁϥϩⲉⲓ ⲉϩⲣⲁⲓ ⲉϫⲱϥ ⲉⲧⲃⲉ ⲡⲁⲓ ⲙⲛ ⲛⲉⲓⲕⲟⲟⲩⲉ 
ⲉⲧⲙⲙⲁⲩ ϫⲉ ⲉⲣⲉ ⲟⲩⲁ ϥⲓ ⲉⲃⲟⲗϩⲓϫⲱϥ ⲙⲡϣⲓⲡⲉ ⲏ ⲡⲥⲁϩⲟⲩ ⲉⲧⲉⲣⲟϥ ⲉⲧⲃⲉ 
ⲛⲉϥⲛⲟⲃⲉ ⲧⲏⲣⲟⲩ ⲛⲉⲧϩⲓ ϩⲃⲟⲩⲣ <pb xml:id="ⲧ︦ⲓ︦︦ϝ︦"/> ⲙⲛ ⲛⲉⲧϩⲓ ⲟⲩⲛⲁⲙ. ⲉⲡⲉⲓⲇⲏ ϭⲉ ⲁ 
ⲡϩⲱⲃ ⲏ ⲡⲧⲱϣ ⲥⲱϣⲧ ⲏ ⲁⲩⲥⲟϣⲧϥ ⲉⲧⲙⲧⲣⲉ ⲡⲉⲕⲣⲓⲧⲏⲥ ϣⲓⲛⲉ ⲣⲱ ⲛⲥⲁ ⲡⲉ
ⲥⲛⲟϥ ⲏ ⲡϩⲁⲡ ⲙⲡⲁⲓ ⲉⲃⲟⲗϩⲛ ⲛϭⲓϫ ⲛⲛⲉⲛⲧⲁⲩⲑⲙⲕⲟϥ ⲏ ⲛⲉⲛⲧⲁⲩϫⲓⲧϥ 
ⲛϭⲟⲛⲥ ϫⲉ ϥⲛⲁⲡⲱϩⲧ ⲛⲟⲩⲙⲟⲟⲩ ⲉϫⲛ ⲧⲁⲡⲉ ⲙⲡⲉⲧϥⲟⲩⲁϣϥ ⲛϭⲓ ⲡⲉⲧⲥⲟⲩ
ⲧⲱⲛ ⲁⲩⲱ ⲡⲉⲧϣⲱⲱⲧ ⲉⲃⲟⲗ ⲙⲡϩⲁⲡ ϥⲛⲁⲡⲱϩⲧ ⲉϫⲱϥ ⲛⲟⲩⲛⲉϩ ⲏ ⲟⲩⲥⲟϭⲛ 
ⲉⲡⲙⲁ ⲙⲡⲙⲟⲟⲩ ⲉⲧⲉ ⲙⲡϥⲡⲁϩⲧ ⲉϫⲱϥ ⲏ ⲉϫⲱⲟⲩ ⲁⲩⲱ ⲟⲩⲙⲉⲣⲓⲧ ⲏ ϩⲉⲛ 
ⲙⲉⲣⲁⲧⲉ ⲛⲁϥ ⲛⲉ ⲁⲩⲱ ⲡⲛⲟⲩⲧⲉ ⲛⲁⲣ ϩⲁⲓⲃⲉⲥ ⲉⲃⲟⲗ ⲉϫⲱϥ ⲏ ⲉϫⲱⲟⲩ ⲁⲗⲗⲁ 
ⲉⲩⲱⲁⲛϭⲱ ϩⲁ ⲧⲉϥϩⲁⲓⲃⲉⲥ ⲏ ⲉⲩϣⲁⲛⲧⲙⲡⲱⲧ ⲉⲃⲟⲗ ⲛⲧⲉϥϩⲁⲓⲃⲉⲥ. ϯ ϩⲧⲏ ⲉⲣⲟ 
ⲙⲛ ⲛⲉⲓϣⲁϫⲉ ⲏ ⲛⲧⲉⲥⲱⲧⲙ ⲛⲥⲁ ⲛⲉⲛⲧⲁⲩⲧⲁϣⲟⲩ ⲛⲉ ⲙⲡⲉⲣⲕⲁ ϩⲧⲏ ⲉⲡⲉⲧ
ϣⲁϫⲉ ⲛⲙⲙⲉ ϥⲛⲁⲣ ϣⲁⲩ ⲛⲁϥ ⲣⲱ ⲁⲛ ⲛⲑⲉ ⲉⲧϥⲟⲩⲁϣⲥ ⲏ ⲛⲑⲉ ⲉⲧϥⲙⲉⲉⲩⲉ 
ⲉⲣⲟⲥ ϫⲉ ⲉϥⲉⲣ ϣⲁⲩ ⲛⲉ ⲉⲧⲃⲉ ⲡⲥⲁϩⲟⲩ ⲉⲛⲧⲁϥⲛⲧϥ ⲉϫⲱϥ ϩⲓ<pb xml:id="ⲧ︦ⲕ︦ⲍ︦"/>ⲧⲙ 
ⲡⲁⲛⲁϣ ⲏ ⲛⲁⲛⲁϣ ⲉⲛⲧⲁϥⲃⲟⲗⲟⲩ ⲉⲃⲟⲗ ϣⲁⲛⲧϥⲑⲙⲕⲟϥ ⲙⲁⲩⲁⲁϥ ϩⲛ ⲧⲉϥ
 
ⲥⲩⲛⲉⲓⲇⲏⲥⲓⲥ ⲏ ⲡⲉϥϩⲏⲧ ⲉϥϭⲛ ⲁⲣⲓⲕⲉ ⲉⲣⲟϥ ϫⲉ ⲛϥⲛⲁϭⲛ ⲉϥⲛⲁϥⲓ ⲛⲉϥⲃⲁⲗ 
ⲁⲛ ⲉϩⲣⲁⲓ ⲉⲡⲛⲟⲩⲧⲉ ⲛⲁϣ ⲛϩⲉ ϫⲉ ⲟⲩϣⲓⲡⲉ ⲉϫⲛ ⲟⲩϣⲓⲡⲉ ⲁⲩⲉⲓ ⲉϩⲣⲁⲓ ⲉϫⲱϥ 
ⲡⲁ ⲛⲉϥⲛⲟⲃⲉ ⲙⲛ ⲡⲁ ⲡⲁⲛⲁϣ ⲏ ⲛⲁⲛⲁϣ ⲉⲛⲧⲁϥⲡⲁⲣⲁⲃⲁ ⲙⲙⲟⲟⲩ ⲉⲧⲃⲏⲏⲧⲉ. 
ⲏ ⲉⲧⲃⲉ ⲟⲩ ⲛϥⲛⲁϣⲓⲡⲉ ⲁⲛ ⲛϥⲉⲓ ⲉϩⲣⲁⲓ ⲉϫⲱϥ ⲛϭⲓ ⲡⲥⲁϩⲟⲩ ⲙⲡⲉⲓⲁⲛⲁϣ ⲏ 
ⲛⲉⲓⲁⲛⲁϣ. ⲙⲏ ⲉϥⲧⲟⲛⲧⲛ ⲙⲙⲟϥ ⲉⲡⲉⲧⲉ ⲙⲛ ⲙⲟⲩ ⲟⲩⲧⲉ ⲥⲁϩⲟⲩ ⲟⲩⲧⲉ ϣⲓⲡⲉ 
ⲟ ⲛϫⲟⲉⲓⲥ ⲉⲣⲟϥ ⲓ︦ⲥ︦ ⲡϫⲟⲉⲓⲥ ⲙⲡⲉⲟⲟⲩ ⲉⲛⲧⲁϥϣⲱⲡⲉ ⲛⲥⲁϩⲟⲩ ϩⲁ ⲛⲣⲱⲙⲉ ⲏ 
ⲛⲧⲁϥⲙⲟⲩ ϩⲁⲣⲟⲟⲩ ⲕⲁⲧⲁ ⲛⲉⲅⲣⲁⲫⲏ. ⲏ ⲟⲩⲗⲁⲁⲩ ⲛⲛⲁϩⲣⲉ ⲡⲉ ⲡⲁⲣⲁⲃⲁ ⲏ 
ⲉⲁⲣⲛⲁ ⲛⲟⲩϣⲁϫⲉ ⲉⲁⲛϫⲟⲟϥ ⲏ ⲁⲛⲥⲙⲛⲧϥ ⲙⲡⲉⲙⲧⲟ ⲉⲃⲟⲗ ⲛⲟⲩⲣⲱⲙⲉ. 
ⲁⲣⲉⲧⲣⲉ ⲡⲁⲓ ϩⲱⲱϥ ⲡⲁⲣⲁⲃⲁ ⲏ ⲁϥⲁⲣⲛⲁ ⲙⲡⲁⲛⲁϣ ⲏ ⲛⲁⲛⲁϣ ⲉⲛⲧⲁϥ
ⲁⲁⲩ ⲙⲡⲉⲙⲧⲟ ⲉⲃⲟⲗ ⲙⲡⲛⲟⲩⲧⲉ ⲁⲩⲱ ⲛⲁϣ ⲛϩⲉ ⲉϥⲛⲁⲟⲩ<pb xml:id="ⲧ︦ⲕ︦ⲏ︦"/>ϫⲁⲓ 
ⲉⲡⲥⲁϩⲟⲩ ⲏ ⲡϣⲓⲡⲉ ⲏ ⲡⲧⲱⲱⲃⲉ ⲙⲡⲉⲓⲛⲟϭ ⲛⲛⲟⲃⲉ ⲉⲃⲟⲗϫⲉ ⲛⲑⲉ ⲙⲡⲉⲧⲛⲁ
ⲙⲟⲩⲟⲩⲧ ⲛⲟⲩⲣⲱⲙⲉ ⲧⲁⲓ ⲧⲉ ⲑⲉ ⲙⲡⲉⲧⲛⲁⲣ ⲟⲩⲁⲛⲁϣ ⲛⲧⲉ ⲡⲛⲟⲩⲧⲉ ⲛⲛⲟⲩϫ 
ⲛϥⲡⲁⲣⲁⲃⲁ ⲙⲙⲟϥ. ⲏ ϣⲁⲣⲉ ⲣⲱⲙⲉ ⲡⲁⲣⲁⲃⲁ ⲙⲡⲁⲛⲁϣ ⲉⲧⲉϣⲁϥⲁⲁϥ 
ⲉⲃⲟⲗϩⲓⲧⲙ ⲡⲛⲟⲩⲧⲉ ⲉⲓⲙⲏⲧⲓ ⲉⲡⲉⲧⲛⲁⲣ ⲧⲃⲛⲏ ⲏ ⲡⲉⲧⲛⲁⲧⲛⲧⲱⲛϥ ⲉⲣⲟϥ. ⲁⲣⲁ 
 
ϭⲉ ⲉⲣⲉϭⲱϣⲧ ⲉⲃⲟⲗϩⲏⲧϥ ⲛⲟⲩⲣⲱⲙⲉ ⲉⲁϥⲣ ⲧⲃⲛⲏ ϩⲙ ⲡⲧⲣⲉϥⲡⲁⲣⲁⲃⲁ 
ⲙⲡⲁⲛⲁϣ ⲉⲛⲧⲁϥⲁⲁϥ ⲏ ⲉⲣⲉⲕⲁ ϩⲧⲏ ⲉⲣⲟϥ ⲉⲣ ⲟⲩϩⲱⲃ ⲛⲉ. ⲏ ⲛⲟⲩϣⲓⲡⲉ ⲛⲁϥ 
ⲁⲛ ⲡⲉ ⲉⲉⲓ ⲉϩⲟⲩⲛ ⲉⲡⲙⲁ ⲉⲧⲉⲣⲉⲥⲟⲟⲩϩ ⲉⲣⲟϥ ⲏ ⲉϥϣⲁⲛⲧⲙϣⲓⲡⲉ ⲉⲧⲃⲏⲏⲧⲉ 
ϫⲉ ⲧⲉⲙⲉϩ ϩⲱⲱⲧⲉ ⲛϣⲓⲡⲉ ⲛϩⲟⲩⲟ ⲇⲉ ⲥⲉⲛϩⲣⲁⲓ ⲛϩⲏⲧⲉ ⲛϭⲓ ϩⲉⲛ ⲣⲱⲙⲉ 
ⲉⲙⲡⲟⲩⲥⲟⲩⲛ ⲡϣⲓⲡⲉ ⲣⲱ ⲏ ⲡⲉⲩϣⲓⲡⲉ ϫⲉ ⲉⲩⲛⲁϣⲓⲡⲉ. ⲛϥⲛⲁϣⲓⲡⲉ ⲁⲛ ⲟⲛ 
ϩⲏⲧϥ ⲙⲡⲉⲧϩⲙ ⲡⲉϥⲙⲁ ⲉⲧⲟⲩⲁⲁⲃ ⲏ ⲉⲧⲉⲥⲟⲟⲩϩ ⲉϩⲟⲩⲛ ⲉⲡⲉⲓⲙⲁ ϩⲙ ⲡⲉϥ
ⲣⲁⲛ ⲉⲧⲉ <pb xml:id="ⲧ︦ⲕ︦ⲑ︦"/> ⲡⲛⲟⲩⲧⲉ ⲡⲉ. ⲁⲗⲗⲁ ⲛⲟⲩϩⲙⲟⲧ ⲁⲛ ⲉⲡⲁⲓ ⲡⲉ ⲉⲧⲣⲉϥϥⲓ ϩⲁ 
ⲟⲩϣⲓⲡⲉ ⲛⲧⲉⲓⲙⲓⲛⲉ ⲉϥⲥⲱⲧⲙ ϩⲛ ⲛⲉⲅⲣⲁⲫⲏ ⲉⲡⲛⲟϭⲛⲉϭ ⲛϩⲉⲛ ⲡⲉⲧⲟⲩⲁⲁⲃ 
ⲉⲩϥⲓ ϩⲁ ϩⲱⲃ ⲛⲓⲙ ⲉⲧⲛⲏⲩ ⲉϫⲱⲟⲩ ⲏ ⲉⲧⲟⲩⲛⲁⲁⲁⲩ ⲛⲁⲩ ⲉⲧⲃⲉ ⲡⲣⲁⲛ ⲙⲡ
ⲛⲟⲩⲧⲉ ⲏ ⲑⲉ ⲉⲧⲟⲩϫⲱ ⲙⲙⲟⲥ ϩⲙ ⲡⲉⲩⲙⲕⲁϩ ⲛϩⲏⲧ ⲏ ⲧⲉⲩⲑⲗⲓⲯⲓⲥ ϫⲉ ⲁⲓⲣ 
ⲑⲉ ⲛⲛⲓⲧⲃⲛⲏ ⲛⲛⲁϩⲣⲁⲕ ⲏ ϫⲉ ⲁ ⲡϣⲓⲡⲉ ϩⲱⲃⲥ ⲉϫⲙ ⲡⲁϩⲟ ⲏ ϫⲉ ⲁ ⲛⲁϩⲟⲟⲩ 
ⲧⲏⲣⲟⲩ ⲱϫⲛ ϩⲙ ⲡϣⲓⲡⲉ. ⲉϣϫⲉ ⲧⲉϯ ⲛϩⲧⲏ ⲉⲡⲉⲛⲧⲁⲥⲱⲧⲙ ⲉⲣⲟϥ ϫⲉ ⲟⲩⲛ 
ⲟⲩϩⲁⲡ ⲛⲁϣⲱⲡⲉ ⲏ ϥⲛⲁⲉⲓ ⲉⲃⲟⲗϩⲙ ⲡⲙⲁ ⲉⲛⲧⲁⲩⲕⲓⲙ ⲛⲧⲉⲩⲁⲡⲉ ⲉϫⲱ 
ⲙⲙⲁⲩ ⲉⲓⲙⲉ ϩⲱⲱϥ ϫⲉ ⲙⲏ ⲟⲩⲛ ⲕⲉϩⲁⲡ ⲏ ϩⲉⲛ ⲕⲉϩⲁⲡ ⲙⲡⲉⲥⲱⲧⲙ ⲉⲣⲟⲟⲩ 
 
ⲏ ⲉⲣⲉⲟⲩⲱϣ ⲟⲛ ⲉⲥⲱⲧⲙ ⲉϩⲉⲛ ⲕⲉϩⲁⲡ ⲙⲡⲃⲟⲗ ⲛⲛⲁⲓ ⲙⲏ ⲛⲁⲛⲟⲩⲥ ⲁⲛ ⲉⲧ
ⲣⲉϥϯ ϩⲁⲡ ⲉⲣⲟ ϩⲙ ⲡⲙⲁ ⲉⲧⲙⲙⲁⲩ ⲛⲁⲛⲟⲩⲥ ⲟⲛ ⲛϩⲟⲩⲟ ⲉⲧⲣⲉⲩϯ ϩⲁⲡ ⲏ 
ⲉⲧⲣⲉⲩⲱϣ ⲉⲣⲟⲛ ⲙⲡϩⲁⲡ ⲛⲥⲁ ⲟⲩⲥⲁ ⲙⲡⲙⲁ ⲉⲧⲙⲙⲁⲩ ⲏ ⲉⲩⲟⲩⲏⲩ ⲉⲃⲟⲗ ⲙ
<pb xml:id="ⲧ︦ⲗ︦"/>ⲙⲟϥ. ⲙⲏ ⲛⲁⲛⲟⲩⲥ ⲁⲛ ⲛⲧⲟϥ ⲉⲧⲣⲉ ⲡⲙⲁⲉⲓⲛ ⲉⲧϣⲟⲟⲡ ϩⲙ ⲡⲁⲓ ⲏ ⲛⲁⲓ 
ⲟⲩⲱⲛϩ ⲉⲃⲟⲗ ⲏ ⲉⲧⲣⲉⲩⲟⲩⲟⲛϩϥ ⲉⲃⲟⲗ. ⲛⲁⲛⲟⲩⲥ ⲟⲛ ⲛϩⲟⲩⲟ ⲉⲙⲡϥⲟⲩⲟⲛϩϥ 
ⲉⲃⲟⲗ ⲏ ⲉⲙⲡⲟⲩⲟⲩⲟⲛϩϥ ⲉⲃⲟⲗ ⲛϩⲏⲧⲟⲩ. ⲙⲏ ⲛⲉ ⲛⲁⲛⲟⲩⲥ ⲁⲛ ⲛⲧⲟϥ ⲉϣⲓⲛⲉ 
ⲛⲥⲁ ⲛⲉⲛⲧⲁ ⲡⲁⲓ ⲙⲛ ⲛⲉⲓⲕⲟⲟⲩⲉ ⲁⲁⲩ ϩⲛ ⲟⲩⲡⲁⲣⲁⲃⲁⲥⲓⲥ. ⲛⲁⲛⲟⲩⲥ ⲟⲛ ⲛϩⲟⲩⲟ 
ⲉⲧⲙϣⲓⲛⲉ ⲟⲩⲧⲉ ⲉⲧⲙϫⲛⲉ ⲣⲱⲙⲉ ϩⲟⲗⲱⲥ ϫⲉⲕⲁⲥ ⲉⲩⲛⲁϫⲟⲟⲥ ϩⲛ ⲟⲩⲡⲁⲣⲁ
ⲃⲟⲗⲏ ⲏ ⲟⲩϭⲓ ⲛϣⲁϫⲉ ϫⲉ ⲛⲁϣ ⲛϩⲉ ⲙⲡⲣⲱⲙⲉ ⲛⲁⲣ ⲣⲙϩⲉ ⲁⲛ ⲉⲃⲟⲗ ⲛϩⲉⲛ 
ⲛⲟⲃⲉ ⲛⲛⲟⲩϥ ⲁⲛ ⲛⲉ ϫⲉ ⲛⲛⲉⲕⲙⲉⲉⲩⲉ ⲏ ϫⲉ ⲛⲛⲁⲙⲉⲉⲩⲉ ⲁⲛⲟⲕ ϫⲉ ⲟⲩϭⲟⲗ ⲡⲉ 
ⲛⲧⲁⲩϫⲟⲟϥ ϫⲉ ⲛⲁⲛⲟⲩⲥ ⲉⲧⲙϯ ⲛⲟⲩⲥⲛⲟϥ ⲉϫⲛ ⲧⲁⲡⲉ ⲛⲛⲉⲛⲧⲁⲩϯ ⲡⲓ ⲉⲣⲙ 
ⲡϩⲟϥ ⲉⲩⲥⲱⲃⲉ ⲛⲙⲙⲁϥ ⲁⲩⲱ ⲛⲧⲟϥ ⲉϥⲥⲱⲃⲉ ⲛⲙⲙⲁⲩ ⲉϥϯ ⲡⲓ ⲉⲣⲱⲟⲩ ϩⲣⲁⲓ 
ⲛϩⲏⲧⲉ ⲉⲩⲥⲱϣ ⲙⲛ ⲟⲩϣⲓⲡⲉ. ⲉϣϫⲉ ⲧⲉϯ ⲛϩⲧⲏ ⲉⲡⲉⲛⲧⲁ ⲡⲁⲓ ϫⲟⲟϥ ϫⲉ ϯⲛⲁⲣ 
ⲡϩⲁⲡ ⲙⲡⲉⲧⲛⲁϯ ϩⲁⲡ <pb xml:id="ⲧ︦ⲗ︦ⲁ︦"/> ⲉⲣⲟⲓ ⲁⲩⲱ ⲉⲣⲟ ϩⲱⲱⲧⲉ ⲛⲟⲉⲓ ϫⲉ ⲁⲩⲣ ⲡⲉϥ
 
ϩⲁⲡ ⲁⲩⲱ ⲟⲛ ⲥⲉⲛⲁⲁⲁϥ ⲉⲃⲟⲗϫⲉ ⲙⲏ ⲟⲩⲡⲉⲑⲟⲟⲩ ⲡⲉ ⲛⲧⲁ ⲡⲉⲧⲙⲙⲁⲩ ⲏ 
ⲛⲉⲧⲙⲙⲁⲩ ⲁⲁϥ ϫⲉ ⲁϥϯ ⲛⲟⲩⲉⲓⲱⲧⲉ ⲏ ⲟⲩⲧⲏⲩ ⲛⲉⲓⲱⲧⲉ ⲉϥⲥⲱⲕ ⲉⲃⲟⲗϩⲓⲧⲙ 
ⲡϫⲟⲉⲓⲥ ⲛⲟⲩⲛⲁ ⲙⲛ ⲟⲩⲙⲛⲧϣⲁⲛ ϩⲧⲏϥ ϩⲛ ⲧⲟⲩⲙⲏⲧⲉ ⲉⲡⲙⲁ ⲛⲟⲩⲕⲱϩⲧ ⲏ 
ⲉⲧⲣⲉϥⲱϣⲙ ⲛⲟⲩⲕⲱϩⲧ ⲉϥϫⲉⲣⲟ ⲉⲁⲩϫⲉⲣⲱϥ ϩⲣⲁⲓ ⲛϩⲏⲧⲉ ⲉⲃⲟⲗϩⲓⲧⲛ ⲛⲉⲧ
ⲙⲟⲥⲧⲉ ⲙⲙⲟ ⲁⲛ ⲙⲁⲩⲁⲁⲩ ⲏ ⲛⲟⲩϫⲁϫⲉ ⲁⲗⲗⲁ ⲉⲃⲟⲗ ⲟⲛ ϩⲓⲧⲛ ⲛⲉⲧⲉⲙⲉⲉⲩⲉ 
ⲉⲣⲟⲟⲩ ϫⲉ ⲛⲟⲩⲙⲉⲣⲁⲧⲉ ⲛⲉ ⲏ ϫⲉ ⲛⲧⲟⲟⲩ ⲣⲱ ⲛⲉⲧⲉⲕⲱ ⲛϩⲧⲏ ⲉⲣⲟⲟⲩ ⲉⲱϣⲙ 
ⲙⲡⲕⲱϩⲧ ⲉⲧⲙⲙⲁⲩ ⲏ ⲉⲉⲡⲓⲧⲓⲙⲁ ϩⲛ ⲟⲩϭⲱⲛⲧ ⲛⲛⲉⲧϫⲉⲣⲟ ⲙⲙⲟϥ ⲉⲁⲩϫⲉ 
ⲣⲱϥ ⲛϩⲟⲩⲟ ⲉⲛⲁⲓ ⲙⲛ ⲛⲉⲓⲕⲟⲟⲩⲉ. ⲉϣϫⲉ ⲟⲩⲛ ϩⲉⲛ ⲣⲱⲙⲉ ϩⲣⲁⲓ ⲛϩⲏⲧⲉ 
ⲥⲉⲙⲙⲁⲩ ⲅⲁⲣ ⲙⲡⲟⲩⲣ ϩⲧⲏⲩ ⲏ ⲙⲡⲟⲩⲙⲕⲁϩ ⲛϩⲏⲧ ⲛⲧⲟⲟⲩ ϫⲉ ⲟⲩ ⲡⲉ
ⲧⲟⲩⲛⲁⲧⲁⲁϥ ⲙⲡⲛⲟⲩⲧⲉ ⲛϣⲉⲃⲓⲱ ⲛⲛⲉⲛⲧⲁϥⲁⲁⲩ ⲛⲉ ⲧⲏⲣⲟⲩ ϩⲛ ⲟⲩⲛⲁ ⲙⲛ 
<pb xml:id="ⲧ︦ⲗ︦ⲃ︦"/> ⲟⲩ ⲙⲛⲧϣⲁⲛ ϩⲧⲏϥ ⲉϩⲟⲩⲛ ⲉⲣⲟ ϥⲛⲏⲩ ⲛϭⲓ ⲟⲩϩⲟⲟⲩ ⲉⲩⲛⲁϫⲓ 
ⲛϩⲏⲧϥ ⲛⲟⲩⲛⲟϭⲛⲉϭ ⲙⲛ ⲟⲩϣⲓⲡⲉ ⲙⲛ ⲟⲩⲙⲕⲁϩ ⲛϩⲏⲧ ⲛϭⲓ ⲡⲁⲓ ⲁⲩⲱ 
ⲛⲁⲓ ⲙⲛ ⲛⲉⲓⲕⲟⲟⲩⲉ ⲛϣⲃⲉⲓⲱ ⲛⲧⲉⲩⲙⲛⲧⲕⲁⲧⲁⲫⲣⲟⲛⲏⲧⲏⲥ ⲙⲛ ⲑⲩⲡⲟⲕⲣⲓⲥⲓⲥ 
ⲙⲡⲉⲩϩⲏⲧ ⲛⲕⲣⲟϥ. ⲡϫⲟⲉⲓⲥ ⲛⲥⲁϥ ⲡⲉ ⲛⲧⲟϥ ⲟⲛ ⲙⲡⲟⲟⲩ ⲡⲉ ⲁⲩⲱ ⲛⲧⲟϥ ⲟⲛ 
ⲡⲉ ϣⲁ ⲉⲛⲉϩ. ⲙⲏ ⲉⲣⲉ ⲡϫⲟⲉⲓⲥ ϣⲟⲟⲡ ⲛϩⲉⲛ ⲟⲩⲟⲉⲓϣ ⲛϥϣⲟⲟⲡ ⲁⲛ ⲛϩⲉⲛ 
ⲕⲉⲟⲩⲟⲉⲓϣ. ⲙⲏ ⲛⲉϥⲙⲁ ⲉⲧⲟⲩⲁⲁⲃ ⲁⲩⲱ ⲛⲉϥⲑⲩⲥⲓⲁⲥⲧⲏⲣⲓⲟⲛ ϣⲟⲟⲡ ⲁⲛ ⲛⲟⲩⲟ
 
ⲉⲓϣ ⲛⲓⲙ. ⲏ ⲛⲧⲁ ⲡϫⲟⲉⲓⲥ ϣⲓⲃⲉ ⲉⲛⲉϩ ϩⲛ ⲛⲉϥⲧⲱϣ ⲙⲛ ⲛⲉϥϣⲟϫⲛⲉ ⲙⲛ 
ⲛⲉϥϩⲃⲏⲩⲉ ⲧⲏⲣⲟⲩ ⲉⲧϥⲟⲩⲁϣⲟⲩ ⲉⲁⲁⲩ ϩⲙ ⲡⲕⲁⲓⲣⲟⲥ ⲉⲧⲉϩⲛⲁϥ. ⲁⲩⲱ ⲉⲣⲉ
ⲥⲟⲟⲩⲛ ⲧⲱⲛ ⲏ ⲉⲣⲉⲉⲓⲙⲉ ⲧⲱⲛ ⲏ ⲉⲓⲛⲁⲉⲓⲙⲉ ⲧⲱⲛ ⲁⲛⲟⲕ ϫⲉ ⲛⲑⲉ ⲛⲧⲁ ⲡϫⲟⲉⲓⲥ 
ⲁϩⲉⲣⲁⲧϥ ϩⲓϫⲙ ⲡⲉⲑⲩⲥⲓⲁⲥⲧⲏⲣⲓⲟⲛ ⲙⲡⲉⲟⲩⲟⲉⲓϣ ⲕⲁⲧⲁ ⲛϣⲁϫⲉ ⲛϩⲁⲙⲱⲥ 
ⲙⲡⲉϥⲁϩⲉⲣⲁ<pb xml:id="ⲧ︦ⲗ︦ⲅ︦"/>ⲧϥ ⲉϫⲙ ⲡⲱ ⲛⲧⲟ. ⲏ ⲛⲓⲙ ⲡⲉⲧⲥⲟⲟⲩⲛ ϫⲉ ⲛⲑⲉ ⲛⲧⲁϥ
ϫⲟⲟⲥ ⲙⲡⲉⲡⲣⲟⲫⲏⲧⲏⲥ ϫⲉ ϩⲓⲟⲩⲉ ⲉϫⲙ ⲡⲉⲑⲩⲥⲓⲁⲥⲧⲏⲣⲓⲟⲛ ⲁⲩⲱ ⲛⲅϩⲓⲟⲩⲉ 
ⲉϫⲛ ⲧⲁⲡⲉ ⲛⲟⲩⲟⲛ ⲛⲓⲙ ⲙⲡϥϫⲟⲟⲥ ⲛⲧⲟϥ ⲙⲡⲉⲧⲁϩⲉⲣⲁⲧϥ ⲏ ⲛⲉⲧⲁϩⲉⲣⲁⲧⲟⲩ 
ϩⲛ ⲛⲉϥⲙⲁ ⲉⲧⲟⲩⲁⲁⲃ ϫⲉ ⲡⲱϩ ⲙⲡⲕⲁⲧⲁⲡⲉⲧⲁⲥⲙⲁ ⲏ ⲛⲉⲓⲕⲁⲧⲁⲡⲉⲧⲁⲥⲙⲁ 
ⲙⲡⲙⲁ ⲙⲡⲕⲁⲧⲁⲡⲉⲧⲁⲥⲙⲁ ⲏ ⲛⲉⲓⲕⲁⲧⲁⲡⲉⲧⲁⲥⲙⲁ ⲁⲩⲱ ⲛⲅⲥϩⲟⲩⲣ ⲛⲉⲛⲧⲁⲩⲣ 
ⲛⲉϩⲃⲏⲩⲉ ⲙⲡⲥⲁϩⲟⲩ ⲏ ⲛⲉⲧⲙⲡϣⲁ ⲙⲡⲥⲁϩⲟⲩ ⲛⲅⲥⲙⲟⲩ ⲉⲛⲉⲛⲧⲁⲩⲣ ⲛⲉϩⲃⲏⲩⲉ 
ⲙⲡⲉⲥⲙⲟⲩ ⲏ ⲛⲉⲧⲙⲡϣⲁ ⲙⲡⲉⲥⲙⲟⲩ. ⲉϣϫⲉ ⲧⲉⲛⲟⲉⲓ ⲕⲁⲗⲱⲥ ⲏ ϩⲛ ⲟⲩⲙⲉ 
ⲧⲉⲏⲡ ⲉⲉⲓⲙⲉ ϫⲉ ϩⲓⲧⲛ ⲟⲩ ⲏ ⲉⲃⲟⲗ ⲧⲱⲛ ⲁ ⲡⲉⲧϣⲁϫⲉ ⲛⲙⲙⲉ ⲧⲁⲩⲉ ⲛⲓⲥⲁϩⲟⲩ 
ⲧⲏⲣⲟⲩ ⲙⲛ ⲛⲉⲓⲥⲙⲟⲩ ⲙⲛ ⲛⲉⲓϣⲁϫⲉ ⲧⲏⲣⲟⲩ ⲉⲧⲛⲁϣⲧ ⲉϩⲣⲁⲓ ϩⲛ ⲧⲟⲩⲙⲏⲧⲉ 
ⲧⲥⲩⲛⲁⲅⲱⲅⲏ. ⲙⲏ ⲟⲩⲡⲣⲟⲫⲏⲧⲏⲥ ⲡⲉ ⲏ ⲟⲩⲁⲡⲟⲥⲧⲟⲗⲟⲥ ⲡⲉ ⲙⲁⲗⲗⲟⲛ ⲇⲉ ⲟⲩ
ⲣⲉϥⲣ ⲛⲟⲃⲉ ⲡⲉ. ⲁⲩⲱ ⲛⲁϣ <pb xml:id="ⲧ︦ⲗ︦ⲇ︦"/> ⲛϩⲉ ⲉϥⲛⲁⲧⲟⲗⲙⲁ ⲉⲣ ⲡⲁⲓ ⲏ ⲉϫⲉ ⲛⲁⲓ 
ⲉⲓⲙⲏⲧⲓ ϫⲉ ⲁ ⲡⲁⲓ ⲏ ⲛⲁⲓ ⲉⲧⲉⲛⲥⲉⲥⲟⲟⲩⲛ ⲁⲛ ϫⲉ ⲛⲓⲙ ⲛⲉ ⲁⲛⲁⲅⲕⲁⲍⲉ ⲙⲙⲟϥ 
 
ⲉⲁⲁⲩ ⲏ ⲉϫⲟⲟⲩ ϩⲙ ⲡⲧⲣⲉⲩⲣ ϣⲟⲣⲡ ⲛⲧⲟⲟⲩ ⲉϫⲟⲟⲩ ⲏ ⲛⲥⲱⲣ ⲉⲃⲟⲗ ϩⲣⲁⲓ 
ⲛϩⲏⲧⲉ ⲛϩⲱⲃ ⲛⲓⲙ ⲉⲛⲧⲁⲣⲉⲛⲁⲩ ⲉⲣⲟⲟⲩ ϩⲛ ⲛⲟⲩⲃⲁⲗ. ⲁⲣⲁ ⲧⲉⲉⲓⲣⲉ ⲙⲡⲙⲉⲉⲩⲉ 
ⲙⲡⲉⲛⲧⲁ ⲡⲁⲓ ϫⲟⲟϥ ⲉⲣⲉ ⲥⲟⲟⲩϩ ⲉϩⲟⲩⲛ ϫⲉ ⲧⲛⲕⲱ ⲙⲉⲛ ⲉⲃⲟⲗ ⲛⲛⲉⲛⲉⲣⲏⲩ 
ⲁⲗⲗⲁ ⲛⲓⲙ ⲡⲉⲧⲥⲟⲟⲩⲛ ϩⲱⲱϥ ϫⲉ ⲡⲛⲟⲩⲧⲉ ⲛⲁⲕⲱ ⲛⲁⲛ ⲉⲃⲟⲗ ⲉⲃⲟⲗϫⲉ ⲛⲧⲟϥ 
ⲟⲛ ⲡⲉ ⲧⲛⲣ ⲛⲟⲃⲉ ⲉⲣⲟϥ ⲁⲩⲱ ⲛⲧⲁⲛⲉⲓⲣⲉ ⲁⲛ ⲉⲕⲉⲟⲩⲁ ⲏ ⲁ ⲕⲉⲟⲩⲁ ⲣ ⲛⲟⲃⲉ ⲉⲣⲟ 
ⲛⲧⲟ. ⲏ ⲟⲩⲙⲟⲓϩⲉ ⲁⲛ ⲧⲉ ϫⲉ ⲧⲉⲕⲱ ⲉⲃⲟⲗ ⲛⲟⲩⲁ ⲏ ϫⲉ ⲟⲩⲛ ⲟⲩⲁ ⲕⲱ ⲛⲉ ⲉⲃⲟⲗ 
ⲙⲡⲉⲣ ⲛⲟⲃⲉ ⲉⲣⲟϥ ⲁⲩⲱ ⲙⲡϥⲣ ⲛⲟⲃⲉ ⲉⲣⲟ ⲁⲗⲗⲁ ⲟⲩϣⲡⲏⲣⲉ ⲧⲉ ⲛⲧⲟϥ ⲉϥϣⲁⲛ 
ⲡⲛⲟⲩⲧⲉ ⲉⲛⲧⲁⲛⲣ ⲛⲟⲃⲉ ⲉⲣⲟϥ ⲕⲱ ⲛⲁⲛ ⲉⲃⲟⲗ. ⲉⲛⲛⲁϫⲟⲟⲥ ⲟⲛ ϫⲉ ⲟⲩ ⲙⲡⲥⲟⲡ 
ⲏ ⲡⲉϩⲟⲟⲩ ⲉⲛⲥⲟⲟⲩϩ ⲉϩⲟⲩⲛ. ⲁϣ ⲟⲛ ⲧⲉ ⲧⲇⲓ<pb xml:id="ⲧ︦ⲗ︦ⲅ︦"/> ⲁⲑⲏⲕⲏ ⲉⲧⲛⲛⲁⲥⲙⲛⲧⲥ 
ⲏ ⲉⲛⲧⲁ ⲛⲁⲧⲥⲃⲱ ⲉⲧⲛϩⲏⲧⲛ ϩⲁⲣⲉϩ ⲉⲁϣ ⲛⲇⲓⲁⲑⲏⲕⲏ ϫⲉ ⲉⲩⲛⲁϩⲁⲣⲉϩ ⲉⲧⲁⲓ 
ⲏ ⲉⲕⲉⲟⲩⲉⲓ ⲛϣⲁⲛⲥⲙⲛⲧⲥ. ⲉⲛϣⲁⲛⲥⲙⲛ ⲇⲓⲁⲑⲏⲕⲏ ⲙⲙⲏⲛⲉ ⲉⲣⲉ ⲡⲛⲟⲩⲧⲉ ⲛⲁ
ⲕⲱ ⲛⲁⲛ ⲉⲃⲟⲗ ⲛⲛⲉⲛⲛⲟⲃⲉ. ⲏ ⲟⲩϣⲓ ⲁⲛ ⲏ ⲟⲩⲟⲩⲟⲉⲓϣ ⲡⲉⲧϣⲟⲟⲡ ϩⲛ ϩⲱⲃ 
ⲛⲓⲙ ⲉⲓⲧⲉ ϩⲛ ⲟⲩⲇⲓⲁⲑⲏⲕⲏ ⲉⲓⲧⲉ ϩⲛ ⲟⲩϣⲁϫⲉ ⲉⲥⲙⲛⲧϥ ϩⲛ ⲧⲟⲩⲙⲏⲧⲉ. ⲟⲩⲛ 
ⲣⲱⲙⲉ ⲅⲁⲣ ⲛⲁⲛϩⲟⲩⲧⲛ ϫⲓⲛ ⲧⲉⲛⲟⲩ ⲉⲩⲙⲉⲧⲁⲙⲟⲓⲁ ⲁⲛⲟⲕ ⲁⲩⲱ ⲡⲁⲓ ⲏ ⲛⲁⲓ 
 
ⲙⲛ ⲛⲉⲓⲕⲟⲟⲩⲉ ⲉⲧⲙⲏⲛ ⲉⲃⲟⲗ ϩⲛ ⲛⲉⲩϩⲃⲏⲩⲉ ⲙⲙⲛⲧϣⲁϥⲧⲉ ϩⲓ ⲕⲣⲟϥ ϩⲣⲁⲓ 
ⲛϩⲏⲧⲛ ϫⲉ ⲉⲣⲉ ⲡⲛⲟⲩⲧⲉ ⲛⲁⲛϩⲟⲩⲧⲛ. ⲏ ϩⲉⲛ ⲉⲃⲓⲏⲛ ⲁⲛ ⲛⲉ ⲛⲉⲧⲉⲣⲉ ⲡϣⲁϫⲉ 
ⲉⲧⲥⲏϩ ⲛⲁϫⲟⲟⲥ ⲛⲁⲩ ϩⲣⲁⲓ ⲛϩⲏⲧⲉ ϫⲉ ⲛϣⲟⲣⲡ ⲛⲁⲣ ϩⲁⲉ ⲛⲧⲉ ⲛϩⲁⲉ ⲣ ϣⲟⲣⲡ. 
ⲏ ⲛⲟⲩϩⲟⲩⲟ ϩⲟⲧⲉ ⲁⲛ ⲡⲉ ⲡⲑⲉ ⲛⲧⲁ ⲡϫⲟⲉⲓⲥ ϫⲟⲟⲥ ⲛⲛⲁⲓ ⲙⲡⲓⲟⲩⲟⲉⲓϣ ϩⲓ 
ⲡϫⲁⲓⲉ ⲉⲧⲙⲧⲣⲉⲩⲃⲱⲕ ⲉϩⲟⲩⲛ ⲉⲡⲕⲁϩ ⲉⲧⲛⲁⲛⲟⲩϥ ⲛϥϫⲟⲟⲥ ⲟⲛ ⲧⲉⲛⲟⲩ ϩⲛ 
ⲟⲩ<pb xml:id="ⲧ︦ⲗ︦ⲇ︦"/>ϭⲱⲛⲧ ⲉⲧⲙⲧⲣⲉ ⲛⲉⲧⲙⲡⲟⲩϩⲱ ⲉⲣⲟⲟⲩ ⲉⲩⲉⲓⲣⲉ ⲛϩⲉⲛ ⲕⲣⲟϥ ϩⲣⲁⲓ 
ⲛϩⲏⲧⲉ ⲃⲱⲕ ⲉϩⲟⲩⲛ ⲉⲡⲙⲁ ⲛⲙⲧⲟⲛ ⲉⲧϩⲛ ⲧⲙⲛⲧⲉⲣⲟ ⲛⲙⲡⲏⲩⲉ ⲛⲑⲉ ⲛⲧⲁ 
ⲛⲁⲓ ⲣ ϩⲁⲉ ⲉⲡⲙⲁ ⲛⲙⲧⲟⲛ ⲉⲧϩⲓϫⲙ ⲡⲕⲁϩ. ⲏ ⲉⲧⲃⲉ ϩⲉⲛ ⲡⲉⲑⲟⲟⲩ ⲁⲛ ⲙⲛ ϩⲉⲛ 
ϯⲧⲱⲛ ⲁ ⲡⲕⲁϩ ⲟⲩⲱⲛ ⲁϥⲱⲙⲕ ⲛⲛⲉⲧⲙⲙⲁⲩ ⲉⲣⲉ ⲡⲕⲱϩⲧ ⲛⲧⲟϥ ⲛⲧⲅⲉ 
ϩⲉⲛⲛⲁ ⲛⲁⲕⲗⲏⲣⲟⲛⲟⲙⲉⲓ ⲁⲛ ⲛⲟⲩⲟⲛ ⲛⲓⲙ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲧⲉ 
ⲙⲡⲟⲩϩⲱ ⲉⲣⲟⲟⲩ ⲉⲩⲉⲓⲣⲉ ⲏ ⲛⲉⲧⲛⲁⲉⲓⲣⲉ ⲛϩⲉⲛ ϩⲃⲏⲩⲉ ⲛⲕⲣⲟϥ ϩⲙ ⲡⲁⲣⲁ
ⲃⲁⲥⲓⲥ ⲛⲓⲙ ϩⲣⲁⲓ ⲛϩⲏⲧⲉ ⲛⲟⲩⲟⲉⲓϣ ⲛⲓⲙ. ⲉⲧⲃⲉ ⲡⲁⲓ ϩⲣⲁⲓ ϩⲙ ⲡⲉϩⲟⲟⲩ ⲏ 
ⲡⲥⲏⲩ ⲉⲧⲉⲛⲁⲧⲁϩⲟ ⲛⲛⲣⲉϥϫⲓⲟⲩⲉ ⲙⲛ ⲛⲉⲧⲉⲓⲣⲉ ⲛⲛⲉϩⲃⲏⲩⲉ ⲛⲃⲟⲧⲉ ⲉⲧⲙ
ⲙⲁⲩ ϩⲣⲁⲓ ⲛϩⲏⲧⲉ ⲉⲣⲉ ⲛⲁϫⲟⲟⲥ ⲁⲛ ⲙⲙⲁⲧⲉ ϩⲙ ⲡⲗⲁⲥ ⲏ ⲡϣⲁϫⲉ ϫⲉ ⲡⲉⲓⲙⲁ 
 
ⲛⲁⲣ ϣⲙⲙⲟ ⲉⲣⲱⲧⲛ ⲁⲩⲱ ⲧⲉⲧⲛⲁⲣ ϣⲙⲙⲟ ⲉⲡⲉⲓⲙⲁ ⲁⲗⲗⲁ ⲉⲣⲉⲛⲁⲡⲱⲧ 
ⲛⲥⲱⲟⲩ ⲛⲧⲉⲛⲟⲩ ⲉⲃⲟⲗ ⲛ<pb xml:id="ⲧ︦ⲗ︦ⲉ︦"/>ϩⲏⲧⲉ ϩⲛ ⲟⲩϭⲉⲡⲏ ⲉⲣⲉϫⲱ ⲙⲙⲟⲥ ⲛⲛⲉⲧ 
ⲙⲙⲁⲩ ϫⲉ ⲓⲟⲩⲇⲁⲥ ⲏ ⲛⲉϥϣⲏⲣⲉ ⲏ ⲛⲉⲧⲉⲓⲛⲉ ⲙⲙⲟϥ ϩⲛ ⲧⲙⲛⲧⲁⲡⲟⲥⲧⲁⲧⲏⲥ 
ⲙⲛ ⲧⲙⲛⲧⲡⲣⲟⲇⲟⲧⲏⲥ ⲙⲛ ⲧⲙⲛⲧⲣⲉϥϫⲓⲟⲩⲉ ⲙⲟⲟϣⲉ ⲉⲃⲟⲗ ⲛⲁⲕ ⲏ ⲛⲏⲧⲛ ϩⲛ 
ⲙⲙⲁ ⲉⲧⲟⲩⲁⲁⲃ ⲙⲡϫⲟⲉⲓⲥ ⲡⲣⲱⲙⲉ ⲏ ⲛⲣⲱⲙⲉ ⲛⲣⲉϥϫⲓⲟⲩⲉ ⲁⲩⲱ ⲛⲕⲣⲟϥ ϩⲛ 
ⲛⲉⲩϩⲃⲏⲩⲉ ⲧⲏⲣⲟⲩ. ⲉⲧⲃⲉ ϩⲉⲛ ϩⲟⲙⲧ ⲁⲛ ⲏ ⲙⲁⲁⲃ ⲛϩⲁⲧ ⲁ ⲡⲉⲧⲙⲙⲁⲩ ⲡⲁ
ⲣⲁⲇⲓⲇⲟⲩ ⲙⲡⲉⲛⲧⲁϥⲥⲟⲛⲧϥ. ⲉⲧⲃⲉ ⲟⲩϩⲣⲉ ⲁⲛ ⲛⲧⲟϥ ⲛⲥⲁⲣⲕⲓⲕⲟⲛ ⲛϫⲓⲟⲩⲉ 
ϩⲓ ⲕⲣⲟϥ ⲁ ⲛⲉⲓⲣⲱⲙⲉ ϯ ⲙⲡⲁⲓ ⲉⲧⲟⲟⲧϥ ⲙⲡⲛⲟⲩⲧⲉ. ⲁⲩⲱ ⲉⲧⲉⲧⲛϣⲁⲛⲕⲣⲓⲛⲉ 
ⲛⲉⲥⲛⲏⲩ ⲧⲉⲧⲛⲉⲉⲓⲙⲉ ϫⲉ ⲁ ⲛⲉⲓⲣⲱⲙⲉ ⲣ ϩⲉⲛ ⲛⲟϭ ⲙⲡⲉⲑⲟⲟⲩ ϩⲛ ⲛⲉⲛⲧⲁⲩⲁⲁⲩ 
ⲙⲡⲟⲩⲣ ϩⲟⲧⲉ ϩⲏⲧϥ ⲙⲡⲁⲛⲁϣ ⲏ ⲛⲁⲛⲁϣ ⲉⲛⲧⲁϥⲁⲁⲩ ⲟⲩⲧⲉ ⲙⲡⲟⲩϯⲥⲟ ϫⲉ 
ⲙⲛ ϭⲟⲙ ⲙⲙⲟϥ ⲉϥⲓ ϩⲁ ⲡϩⲁⲡ ⲙⲡⲛⲟⲩⲧⲉ ⲙⲁⲗⲓⲥⲧⲁ ⲉⲩⲥⲟⲟⲩⲛ ϩⲱⲟⲩ ⲛϭⲓ 
ⲧⲥⲩⲛⲁⲅⲱⲅⲏ ⲧⲏⲣⲥ ϫⲉ ϥⲕⲓⲛⲇⲩⲛⲉⲩⲉ ⲛⲁϣ <pb xml:id="ⲧ︦ⲗ︦︦ϝ︦"/> ⲛϩⲉ ϩⲛ ⲛϭⲓϫ ⲙⲡⲛⲟⲩⲧⲉ 
ⲉⲧⲃⲉ ⲛⲉϥⲡⲉⲑⲟⲟⲩ ϩⲓⲧⲛ ⲛϣⲱⲛⲉ ⲉⲧϩⲙ ⲡⲉϥⲥⲱⲙⲁ ⲏ ⲡⲥⲱⲙⲁ. ⲛⲉ ⲛⲁⲛⲟⲩⲥ 
ⲡⲉ ⲁⲩⲱ ⲟⲩϩⲏⲩ ⲡⲉ ⲉⲙⲟⲟⲩⲧϥ ϩⲛ ⲟⲩⲥⲏϥⲉ ⲛϩⲟⲩⲟ ⲉⲧⲣⲉⲩⲧⲁⲁϥ ⲉⲧⲟⲟⲧϥ 
ⲙⲡⲥⲁϩⲟⲩ ⲏ ⲡϩⲁⲡ. ⲟⲩϣⲉ ⲉϥϣⲟⲟϭⲉ ⲉⲣⲉ ⲕⲱ ⲛϩⲧⲏ ⲉⲣⲟϥ ⲛⲁϣ ⲛϩⲉ ⲉⲧⲣⲉϥ
 
ϥⲓ ϩⲁ ⲟⲩϩⲩⲗⲏ ϫⲉ ⲉⲣⲉⲕⲁ ϩⲧⲏ ⲛⲧⲟϥ ⲉⲩⲣⲱⲙⲉ ⲉⲁⲩϣⲟⲟϭⲉϥ ϩⲣⲁⲓ ⲛϩⲏⲧⲉ 
ϩⲙ ⲡⲧⲣⲉⲩⲧⲁⲁϥ ⲉⲧⲟⲟⲧϥ ⲙⲡⲥⲁϩⲟⲩ ⲉⲧⲃⲉ ⲛⲁⲛⲁϣ ⲉⲛⲧⲁⲩⲧⲣⲉϥⲁⲣⲛⲁ 
ⲙⲙⲟⲟⲩ. ⲏ ⲉⲧⲃⲉ ⲟⲩ ⲙⲡϥϣⲱⲱϭⲉ ⲏ ⲙⲡⲉ ϣⲱⲱϭⲉ ⲣ ϫⲟⲉⲓⲥ ⲉⲣⲟϥ ⲏ ⲙⲡϥ
ⲑⲙⲕⲟϥ. ⲙⲏ ⲡⲛⲟⲩⲧⲉ ⲡⲉ ⲓ︦ⲥ︦ ⲉⲧⲉ ⲙⲛ ⲑⲙⲕⲟ ⲟⲩⲧⲉ ϣⲱⲱϭⲉ ⲟ ⲛϫⲟⲉⲓⲥ ⲉⲣⲟϥ 
ϩⲙ ⲡⲧⲣⲉⲩⲑⲗⲓⲃⲉ ⲙⲙⲟϥ ⲉⲧⲃⲉ ⲛⲛⲟⲃⲉ ⲙⲡⲕⲁϩ ⲧⲏⲣϥ ⲛⲑⲉ ⲉⲧⲥⲏϩ ϫⲉ ⲁⲩ
ϣⲟⲟϭⲉϥ ⲉⲧⲃⲉ ⲛⲉⲛⲁⲛⲟⲙⲓⲁ ⲁⲩⲱ ⲁⲩⲑⲙⲕⲟϥ ⲉⲧⲃⲉ ⲛⲉⲛⲛⲟⲃⲉ, ⲟⲩϩⲛⲁⲁⲩ ⲏ 
ϩⲉⲛ ϩⲛⲁⲁⲩ ⲉⲣⲉⲣ ⲭⲣⲉⲓⲁ ⲙⲙⲟⲟⲩ ϣⲁⲣⲉϩⲁⲣⲉϩ ⲉⲣⲟⲟⲩ ⲛⲉ ϩⲙ ⲡⲟⲩϩⲏⲧ 
ⲧⲏⲣϥ ⲉⲧⲙⲧⲁⲕⲟⲟⲩ <pb xml:id="ⲧ︦ⲗ︦ⲝ︦"/> ⲏ ⲉⲧⲙϣⲟⲗⲟⲩ ⲉⲃⲟⲗ ⲉⲛⲉⲣⲉⲣ ⲭⲣⲉⲓⲁ ⲟⲛ 
ⲙⲡⲁⲓ ⲛⲉⲣⲉⲛⲁϩⲁⲣⲉϩ ⲉⲣⲟϥ ⲛⲉ ⲡⲉ ⲉⲧⲙⲧⲁⲕⲟϥ ⲏ ⲉⲧⲙϣⲟⲗϥ ⲉⲃⲟⲗϩⲙ ⲡⲥⲁ
ϩⲟⲩ ⲙⲛ ⲡϩⲁⲡ ⲉⲛⲧⲁⲛⲧϥ ⲉϩⲣⲁⲓ ⲉϫⲱϥ ⲉⲧⲃⲉ ⲡⲁⲛⲁϣ ⲏ ⲛⲁⲛⲁϣ ⲉⲛⲧⲁϥ
ⲡⲁⲣⲁⲃⲁ ⲙⲙⲟⲟⲩ ⲉⲧⲃⲏⲏⲧⲉ. ⲧⲉⲟⲩⲱϣ ⲉⲧⲣⲉⲟⲩϫⲁⲓ ⲏ ⲉⲧⲣⲉ ⲡⲛⲟⲩⲧⲉ ⲧⲟⲩϫⲟ 
ⲥⲱⲧⲙ ⲛⲥⲁ ⲡⲉⲛⲧⲁϥⲧⲁⲁϥ ⲏ ⲛⲉⲛⲧⲁⲩⲧⲁⲁⲩ ⲛⲉ ϩⲙ ⲡⲉϥⲟⲩⲱϣ ⲉⲧⲣⲉⲩⲙⲟⲟⲛⲉ 
ⲙⲙⲟ ϩⲛ ⲧⲉⲥⲃⲱ ⲙⲛ ϣⲁϫⲉ ⲛⲓⲙ ⲙⲛ ⲧⲱϣ ⲛⲓⲙ ⲉⲧⲥⲏϩ ⲉⲃⲟⲗϩⲛ ⲛⲉⲅⲣⲁⲫⲏ 
 
ⲏ ⲉⲛⲧⲁⲩⲥⲁϩⲟⲩ ⲛⲉ ϩⲙ ⲡϣⲟϫⲛⲉ ⲙⲡⲉⲛⲧⲁϥⲥⲟⲟⲩϩⲉ ⲉϩⲟⲩⲛ ⲉⲧⲉ ⲡⲛⲟⲩⲧⲉ ⲡⲉ. 
ⲡⲁⲓ ⲇⲉ ⲟⲛ ⲛⲑⲉ ⲉⲧϥⲟ ⲙⲙⲟⲥ ⲏ ⲛⲑⲉ ⲛⲧⲁϥⲧⲁⲁϥ ⲙⲙⲟⲥ ⲉⲓⲥ ϩⲏⲏⲧⲉ ⲡⲉ ϩⲁⲧⲏ 
ⲏ ϩⲛ ⲧⲟⲩⲙⲏⲧⲉ ⲛⲛⲕⲉϩⲟⲟⲩ ⲉⲧϥⲛⲁⲁⲁⲩ ⲉϣⲱⲡⲉ ϥⲛⲁⲣ ϣⲁⲩ ⲛⲉ. ϯⲛⲁϫⲱ 
ⲙⲡⲉⲓⲕⲉϣⲁϫⲉ ⲉⲣⲉⲥⲱⲧⲙ ⲛⲧⲁϩⲱ ⲉⲧⲉ ⲡⲁⲓ ⲡⲉ ϫⲉ ⲟⲩ ⲙⲟⲛⲟⲛ ϫⲉ ⲁⲩⲥⲁϩⲟⲩ 
ⲙⲛ ⲟⲩϩⲁⲡ ⲣ ⲉⲣⲟϥ ⲙⲡⲁⲓ ⲉⲧϫⲱ ⲛⲉ ⲛⲛⲁⲓ ⲉⲧⲃⲏⲏⲧⲉ ⲁⲗⲗⲁ ⲉⲧⲃⲏⲏⲧⲉ ⲟⲛ 
ⲁϥⲣ <pb xml:id="ⲧ︦ⲗ︦ⲏ︦"/> ⲁⲧⲙⲡϣⲁ ⲏ ⲁⲩⲁⲁϥ ⲛⲁⲧⲙⲡϣⲁ ⲉⲧⲙⲟⲩⲉⲙ ⲟⲉⲓⲕ ⲛⲙⲙⲉ ⲏ 
ϩⲛ ⲟⲩⲟⲉⲓⲕ. ⲉⲣϣⲁⲛϫⲟⲟⲥ ϫⲉ ⲛϩⲟⲓⲧⲉ ⲉⲧϩⲓⲱⲱϥ ⲛⲟⲩⲉⲓ ⲛⲉ ⲏ ⲁⲛⲟⲕ ⲡⲉⲧϯ 
ⲙⲙⲟⲟⲩ ⲛⲁϥ ⲟⲩⲛⲧⲁϥ ϩⲱⲱϥ ⲙⲙⲁⲩ ⲛⲛⲉϥⲙⲛⲧⲙⲛⲧⲣⲉ ϫⲉ ⲕⲉⲟⲩⲁ ⲡⲉⲧϯ 
ⲃⲉⲕⲉ ϩⲓⲱⲟⲩ ⲏ ⲉⲧϣⲱⲡ ⲙⲙⲟⲟⲩ ⲛⲧⲟⲟⲧⲟⲩ ⲛⲛⲉⲧⲣ ϩⲱⲃ ⲉⲣⲟⲟⲩ ⲏ ⲉⲧⲧⲁⲙⲓⲟ 
ⲙⲙⲟⲟⲩ ⲕⲁⲓ ⲅⲁⲣ ⲉⲣϣⲁⲛⲧⲙϯ ⲡⲃⲉⲕⲉ ⲛⲛⲁⲓ ⲉⲧⲥⲙⲓⲛⲉ ⲙⲙⲟⲟⲩ ϩⲣⲁⲓ ⲛϩⲏⲧⲉ 
ⲏ ⲉⲩϣⲁⲛⲧⲙⲧⲟⲟⲩⲥⲉ ⲛⲧⲟⲟⲧⲟⲩ ⲉⲩⲛⲁϯ ⲃⲉⲕⲉ ⲟⲛ ⲛϩⲉⲛ ⲕⲟⲟⲩⲉ ⲏ ⲉⲩⲛⲁ
ⲧⲟⲟⲩⲥⲉ ⲛⲧⲟⲟⲧⲟⲩ ϫⲉⲕⲁⲥ ⲉⲣⲉⲛⲁⲉⲓⲙⲉ ϩⲛ ⲟⲩϣⲱⲱⲧ ⲉⲃⲟⲗ ϫⲉ ⲁⲩⲉⲡⲓⲧⲓⲙⲁ 
ⲙⲡⲁⲓ ⲉⲡⲱⲣϫ ⲏ ⲉⲥⲁϩⲱϥ ⲉⲃⲟⲗ ⲙⲙⲟ ϩⲙ ⲡⲉⲓⲙⲉⲣⲟⲥ ⲏ ϩⲛ ⲛⲉⲓϩⲃⲏⲩⲉ ⲙⲙⲁ 
ⲧⲟⲓ ⲏ ⲛϩⲏⲅⲉⲙⲱⲛ. ϯⲛⲁϫⲱ ⲏ ϯⲛⲁⲟⲩⲱⲡϩ ⲉⲃⲟⲗ ⲙⲡⲉⲓϩⲱⲃ ⲏ ⲡⲉⲓϣⲁϫⲉ 
 
ⲉⲡⲉⲟⲟⲩ ⲙⲡⲛⲟⲩⲧⲉ ⲟⲩϩⲛⲁⲁⲩ ⲉⲩⲛⲟϭ ⲛⲛⲁϩⲣⲉ ⲡⲉ ⲉⲛⲉϣⲁⲣⲉⲉⲓⲙⲉ ⲉⲣⲟϥ ϫⲉ 
ⲟⲩ ⲡⲉ ⲛⲉⲣⲉⲛⲁⲣ ϩⲃⲁ ⲡⲉ ⲛⲧⲉⲡⲱ<pb xml:id="ⲧ︦ⲗ︦ⲑ︦"/>ϣⲥ ⲛϩⲏⲧ ⲉϫⲱϥ ϫⲉ ϥⲥⲟⲃⲕ ϩⲛ 
ⲧⲉϥϭⲟⲧ ⲛⲛⲁϩⲣⲙ ⲡⲛⲟⲩⲧⲉ ⲉϥⲟ ⲛⲥϯ ⲛⲟⲩϥⲉ ⲉϥϣⲉϣ ⲥϯ ⲁⲛ ⲉⲃⲟⲗ ⲛϩⲟⲩⲟ 
ⲉⲡϣⲟⲟⲩ ϩⲓϫⲛ ⲛϫⲃⲃⲉⲥ ⲛⲕⲱϩⲧ ⲏ ⲡϣⲟⲟⲩ ⲛϣⲟⲩϩⲏⲛⲉ ⲉⲧⲉϣⲁⲩⲧⲁⲗⲟϥ 
ⲉϩⲣⲁⲓ ⲉϥϯ ⲕⲁⲡⲛⲟⲥ ⲛⲥⲧⲟⲓ ⲉⲃⲟⲗ ⲉⲁϥϥⲓ ⲙⲙⲁⲩ ⲛϩⲉⲛ ⲥϯ ⲃⲱⲱⲛⲉ ⲙⲛ ϩⲉⲛ 
ϣⲛⲟϣ ⲉⲛⲁϣⲱⲟⲩ ⲉⲁⲩϣⲱⲡⲉ ϩⲣⲁⲓ ⲛϩⲏⲧⲉ ⲉⲧⲃⲉ ⲡⲁϣⲁⲓ ⲛⲛⲉⲛⲧⲁⲩⲙⲟⲟⲩ
ⲧⲟⲩ ϩⲛ ⲧⲟⲩⲙⲏⲧⲉ ⲧⲥⲩⲛⲁⲅⲱⲅⲏ ϩⲛ ⲛⲉϩⲟⲟⲩ ⲛⲧⲁⲩⲟⲩⲉⲓⲛⲉ. ⲟⲩϩⲛⲁⲁⲩ ⲉⲛⲁ
ⲛⲟⲩϥ ⲉϥⲉⲛⲉⲣⲅⲉⲓ ϩⲙ ⲡⲉϥⲥⲧⲟⲓ ⲉⲁϥⲧⲱϩ ⲏ ⲁⲩⲧⲁϩϥ ⲙⲛ ϩⲉⲛ ϩⲛⲁⲁⲩ ⲉⲩⲟ 
ⲛⲥϯ ⲛⲟⲩϥⲉ ⲏ ⲉⲩϣⲉϣ ⲥϯ ⲁⲛ ⲉⲃⲟⲗϩⲙ ⲡⲉⲥⲧⲟⲓ ⲉⲛⲧⲁ ⲡⲛⲟⲩⲧⲉ ⲥⲙⲟⲩ ⲉⲣⲟϥ 
ⲏ ⲉⲣⲟⲟⲩ ⲛϩⲏⲧϥ ⲉⲁϥϥⲓ ⲙⲙⲁⲩ ⲛϩⲉⲛ ϣⲛⲟϣ ⲉⲩⲛⲟϣⲉ ⲉⲛⲁϣⲱⲟⲩ ⲉⲁⲩ
ϣⲱⲡⲉ ϩⲣⲁⲓ ϩⲛ ⲧⲟⲩⲙⲏⲧⲉ ⲉⲧⲃⲉ ⲡⲁϣⲁⲓ ⲙⲡϣⲱⲛⲉ ⲛⲛⲉⲡⲗⲏⲅⲏ ⲛⲛⲉⲧⲣⲁϩⲧ 
ⲏ ⲛⲉⲛⲧⲁⲩⲣⲁϩⲧⲟⲩ ⲏ ⲛⲉⲧϣⲟⲟϭⲉ ⲏ <pb xml:id="ⲧ︦ⲙ︦"/> ⲛⲉⲛⲧⲁⲩϣⲟⲟϭⲟⲩ ϩⲛ ⲛⲉϩⲟⲟⲩ 
ⲉⲛⲧⲁⲩⲟⲩⲉⲓⲛⲉ ⲟⲩϩⲛⲁⲁⲩ ⲉⲛⲁⲛⲟⲩϥ ⲛⲛⲁϩⲣⲙ ⲡⲛⲟⲩⲧⲉ ⲙⲛ ⲛⲣⲱⲙⲉ ⲉϥ
ϣⲁⲁⲧ ⲙⲡϫⲱⲕ ⲙⲡⲉⲥϯ ⲁⲛ ⲏ ⲥⲉⲣⲟϥ ⲉϯ ⲙⲡⲉⲥϯ ⲛⲟⲩϥⲉ ⲉⲃⲟⲗϫⲉ ϥⲛϩⲏⲧϥ 
 
ⲙⲡⲉϥⲟⲩⲱⲛϩ ⲉⲃⲟⲗ ⲙⲡⲉⲥⲧⲟⲓ ⲉⲛⲧⲁ ⲡⲛⲟⲩⲧⲉ ⲕⲁⲁϥ ⲛϩⲏⲧϥ ϫⲉ ⲙⲡϥⲉϣϭⲙ
ϭⲟⲙ ⲟⲩϩⲛⲁⲁⲩ ⲏ ϩⲉⲛ ϩⲛⲁⲁⲩ ⲉⲩⲟ ⲛⲥϯ ⲁⲛ ⲏ ⲉⲩϣⲱϣ ⲉⲃⲟⲗ ⲉⲁⲩϫⲱⲕ 
ⲉⲃⲟⲗ ⲙⲡⲉⲥϯ ⲛⲟⲩϥⲉ ⲏ ⲡⲉⲥϯ ⲁⲛ ⲉⲧⲉⲣⲉ ⲡⲁⲓ ⲉⲧⲙⲙⲁⲩ ϣⲁⲁⲧ ⲙⲙⲟϥ ⲉⲃⲟⲗ
ϫⲉ ⲛⲧⲟϥ ϥϩⲛ ⲧⲉⲩⲙⲏⲧⲉ ⲁⲩⲱ ⲛⲧⲟⲟⲩ ⲥⲉⲕⲧⲁⲉⲓⲧ ⲉⲣⲟϥ ⲉϥⲕⲱⲧⲉ ϩⲙ ⲡⲓⲥ
ⲙⲟⲧ ⲅⲁⲣ ⲉⲣⲉ ⲡⲣⲱⲙⲉ ⲉⲧϩⲉⲗⲡⲓⲍⲉ ⲉⲡⲛⲁ ⲙⲡⲉⲧϫⲟⲥⲉ ⲛⲁϭⲛ ⲧⲉⲩⲕⲁⲓⲣⲓⲁ 
ⲉϫⲱ ⲙⲡⲉⲛⲧⲁⲩⲥⲁϩϥ ⲏ ⲛⲉⲛⲧⲁⲩⲥⲁϩϥ ⲏ ⲛⲉⲛⲧⲁⲩⲥⲁϩⲟⲩ ⲉⲩⲣ ⲡⲙⲉⲉⲩⲉ ⲙ
ⲡⲓⲉⲃⲓⲏⲛ ⲏ ⲡⲉⲓϩⲏⲕⲉ ϫⲉ ⲁ ⲧⲉⲕⲟⲩⲛⲁⲙ ⲧⲁⲛϩⲟⲓ ⲡϫⲟⲉⲓⲥ ⲛⲁϯ ϩⲁⲣⲟⲓ ⲁⲩⲱ ⲟⲛ 
ϫⲉ ⲛⲁⲓ ⲛⲁϫⲉⲕ ⲡⲉⲧⲛϣⲱⲱⲧ ⲉⲃⲟⲗ ⲏ ϫⲉ ⲡⲉϩⲟⲩⲟ ⲛⲛⲁⲓ ⲛⲁϣⲱⲡⲉ ⲉⲡⲉⲧⲛ
<pb xml:id="ⲧ︦ⲙ︦ⲁ︦"/>ϣⲱⲱⲧ. ⲙⲡⲣⲙⲉⲉⲩⲉ ⲡⲡⲟⲛⲏⲣⲟⲥ ϫⲉ ⲉⲣⲉ ⲡⲣⲱⲙⲉ ⲉⲧⲕⲱ ⲛϩⲧⲏϥ 
ⲉⲡϫⲟⲉⲓⲥ ⲛⲁⲣ ϩⲟⲧⲉ ϩⲏⲧⲕ ⲏ ϩⲏⲧⲟⲩ ⲛⲛϣⲁϫⲉ ⲉⲛⲧⲁⲕϫⲟⲟⲩ ϩⲛ ⲧⲉⲕⲥⲙⲏ 
ⲙⲙⲛⲧϭⲱⲃ ⲉⲕⲣⲁϩⲧ ϩⲁ ⲛⲟⲩⲉⲣⲏⲧⲉ ⲙⲡⲉⲛⲧⲁϥⲧⲁⲩⲟⲕ ⲉⲡⲉⲥⲏⲧ ϩⲁⲣⲁⲧϥ 
ⲉⲕϫⲱ ⲙⲙⲟⲥ ϩⲙ ⲡⲉⲕϭⲱⲛⲧ ⲛⲇⲁⲓⲙⲟⲛⲓⲟⲛ ϫⲉ ⲉⲕϣⲁⲛⲙⲟⲩⲧⲉ ⲉⲡⲁⲓ ⲏ ⲛⲁⲓ 
 
ⲛⲁⲕ ⲉⲧⲣⲉⲩⲃⲟⲏⲑⲉⲓ ⲛⲙⲙⲁⲕ ⲉⲃⲟⲗϩⲓⲧⲙ ⲡⲛⲟⲩⲧⲉ ⲏ ⲉⲁϩⲉⲣⲁⲧⲟⲩ ⲉϫⲙ ⲡⲁ
ⲑⲙⲕⲟ ⲏ ⲉϫⲙ ⲡϣⲱⲱϭⲉ ⲉⲛⲧⲁⲕϣⲟⲟϭⲉⲧ ⲛϩⲏⲧϥ ⲏ ⲛⲧⲁⲩϣⲟⲟϭⲉⲧ ⲛϩⲏⲧϥ 
ⲉⲧⲃⲏⲏⲧϥ ϯⲛⲁⲟⲩⲱϩ ⲛⲟⲩⲑⲙⲕⲟ ⲙⲛ ⲟⲩⲥⲛⲟϥ ⲏ ϩⲉⲛ ⲥⲛⲱⲱϥ ⲉⲛⲁϣⲱⲟⲩ 
ⲉϫⲙ ⲡⲉⲙⲕⲁϩ ⲛⲛⲉⲕⲡⲗⲏⲅⲏ ⲏ ⲛⲉⲕϣϭⲁ ⲏ ⲛⲉⲕϣⲱⲛⲉ ⲉⲧϩⲙ ⲡⲉⲕⲥⲱⲙⲁ ⲏ 
ⲡⲥⲱⲙⲁ ⲉⲧϩⲛ ⲙⲙⲉⲗⲟⲥ ⲏ ⲛⲉⲕⲙⲉⲗⲟⲥ ⲟⲩ ⲙⲟⲛⲟⲛ ϫⲉ ⲁ ⲡⲛⲟⲩⲧⲉ ϫⲟⲟⲥ ⲛⲁⲕ 
ϫⲉ ⲃⲱⲕ ⲉⲡⲁϩⲟⲩ ⲙⲙⲟⲓ ⲡⲥⲁⲧⲁⲛⲁⲥ ⲁⲗⲗⲁ ⲡⲣⲱⲙⲉ ⲟⲛ ⲉⲧⲕⲱ ⲛϩⲏⲧϥ ⲉⲡ
ϫⲟⲉⲓⲥ ⲉⲧⲣⲉϥϣⲱⲡⲉ ⲛⲁϥ ⲛⲃⲟⲏⲑⲟⲥ ⲁⲩⲱ ⲛϥⲛⲁϩⲙⲉϥ ⲉⲃⲟⲗϩⲛ ⲛⲉϥϫⲁϫⲉ 
ⲧⲏ<pb xml:id="ⲧ︦ⲙ︦ⲃ︦"/>ⲣⲟⲩ ϥⲛⲁϫⲟⲟⲥ ⲛⲁⲕ ϩⲙ ⲡⲣⲁⲛ ⲙⲡⲉⲛⲧⲁϥϯ ⲛⲁϥ ⲏ ⲛⲉⲛⲧⲁⲩϯ 
ⲛⲁⲩ ⲛⲧⲉⲝⲟⲩⲥⲓⲁ ⲉϩⲱⲙ ⲉϫⲱⲕ ⲁⲩⲱ ⲉϫⲛ ⲛϩⲟϥ ⲙⲛ ⲛⲟⲩⲟⲟϩⲉ ϫⲉ ⲃⲱⲕ ⲉⲡⲁ
ϩⲟⲩ ⲙⲙⲟⲓ ⲡⲥⲁⲧⲁⲛⲁⲥ. ⲡϫⲟⲉⲓⲥ ϩⲙ ⲡⲁϣⲁⲓ ⲙⲡⲉⲕⲛⲁ ⲥⲙⲟⲩ ϩⲱⲱϥ ⲉⲧϭⲟⲙ 
ⲙⲡⲁⲓ ⲙⲛ ⲛⲓⲕⲟⲟⲩⲉ ⲁⲩⲱ ⲛⲉϩⲃⲏⲩⲉ ⲛⲛⲉⲩϭⲓϫ ϣⲟⲡⲟⲩ ⲉⲣⲟⲕ ⲛⲅⲟⲩⲱϭⲡ 
ⲛⲧϯⲡⲉ ⲛⲛⲉⲩϫⲁϫⲉ ⲉⲛⲧⲁⲩⲧⲱⲟⲩⲛ ⲉϫⲱⲟⲩ ⲛⲧⲟⲕ ⲅⲁⲣ ⲡⲛⲟⲩⲧⲉ ⲛⲛⲁⲏⲧ ⲡⲉ 
ⲛⲧⲁⲕⲥⲱⲧⲙ ⲉⲡⲉϩⲣⲟⲟⲩ ⲙⲡϫⲁϫⲉ ⲙⲛ ⲡⲉⲧⲡⲁⲣⲁⲗⲁⲗⲉⲓ ⲛⲑⲉ ⲉⲛⲧⲁⲕϩⲱ 
 
ⲛⲧⲟⲟⲧϥ ⲉϫⲛ ⲛⲛⲁϩⲃ ⲙⲡⲁⲓ ⲏ ⲛⲉϥϭⲃⲟⲓ ϩⲙ ⲡⲧⲣⲉϥϥⲓ ⲛⲙⲙⲁϥ ⲉϯ ⲟⲩⲃⲉ 
ⲡⲣⲱⲙⲉ ⲉⲧⲉⲡⲓⲑⲩⲙⲉⲓ ⲏ ⲉⲧϣⲓⲛⲉ ⲛⲥⲱⲕ ⲙⲛ ⲡⲉⲕⲟⲩⲱϣ ⲉⲁⲁϥ. ⲡⲛⲟⲩⲧⲉ ⲅⲁⲣ 
ϩⲙ ⲡⲁϣⲁⲓ ⲙⲡⲉⲕⲟⲩⲱϣ ⲉϩⲟⲩⲛ ⲙⲡⲣⲱⲙⲉ ⲛⲧⲁ ⲡϫⲁϫⲉ ⲑⲗⲓⲃⲉ ⲙⲙⲟϥ 
ϩⲙ ⲡⲛⲟϭⲛⲉϭ ⲛⲛⲉϥϣⲁϫⲉ ⲉⲛⲧⲁⲩⲉⲓ ⲉϩⲣⲁⲓ ϣⲁⲣⲟⲕ ⲥⲱⲧⲙ ⲉⲡⲉϥϩⲣⲟⲟⲩ 
ⲛⲑⲉ ⲉⲧⲥⲏϩ ⲛⲅϣⲱⲡⲉ ⲛⲁϥ <pb xml:id="ⲧ︦ⲙ︦ⲅ︦"/> ⲏ ⲛⲁⲛ ⲛⲃⲟⲏⲑⲟⲥ ⲉⲃⲟⲗϩⲛ ⲛⲉⲛϫⲁϫⲉ 
ⲉⲕⲛⲁⲁⲁϥ ϩⲱⲱϥ ⲏ ϩⲱⲱⲛ ⲛⲙⲡϣⲁ ⲡⲛⲟⲩⲧⲉ ⲉⲧⲣⲉϥϣⲱⲡⲉ ⲏ ⲉⲧⲣⲉⲩϣⲱⲡⲉ 
ⲕⲁⲧⲁ ⲡⲉⲧⲥⲏϩ ϩⲁ ⲧϭⲟⲙ ⲛⲛⲉⲕϭⲃⲟⲓ ⲛⲛⲉϩⲟⲟⲩ ⲧⲏⲣⲟⲩ ⲙⲡⲉϥⲱⲛϩ. ⲧⲱⲕ 
ⲛϩⲏⲧ ⲛⲧⲟⲕ ⲁⲩⲱ ⲛⲧⲱⲧⲛ ⲙⲡⲣⲣ ϩⲟⲧⲉ ϩⲏⲧϥ ⲙⲡⲛⲟϭⲛⲉϭ ⲛⲛⲣⲱⲙⲉ ⲁⲩⲱ 
ⲙⲡⲣϭⲱⲧⲡ ϩⲏⲧϥ ⲙⲡⲉⲩⲥⲱϣϥ ⲡⲉⲧⲙⲓϣⲉ ⲉϫⲱⲕ ⲁⲩⲱ ⲉϫⲱⲧⲛ ⲡⲉ ⲡⲉⲧⲛⲃⲟⲏ
ⲑⲟⲥ ⲁⲩⲱ ⲧⲥⲏϥⲉ ⲙⲡⲉⲧⲛϣⲟⲩϣⲟⲩ. ⲁⲩⲱ ⲕⲁⲛ ⲉⲁ ⲡⲉⲕϫⲁϫⲉ ⲏ ⲛⲉⲧⲛϫⲁϫⲉ 
ϫⲓ ϭⲟⲗ ⲉⲣⲱⲧⲛ ⲕⲛⲁϩⲱⲙ ⲏ ⲧⲉⲧⲛⲁϩⲱⲙ ⲉϫⲙ ⲡⲉⲩⲙⲕⲁϩ ⲉⲧⲃⲉ ⲧⲉⲛⲧⲟⲗⲏ. 
ⲉϣⲱⲡⲉ ⲧⲉⲥⲟⲟⲩⲛ ⲏ ⲧⲉⲡⲓⲥⲧⲉⲩⲉ ⲙⲛⲧⲉ ⲡⲉⲧϣⲁϫⲉ ⲛⲙⲙⲉ ⲁⲣⲓⲕⲉ ⲏ ⲙⲛⲧϫⲁϫⲉ 
ϩⲙ ⲡⲉϥϩⲏⲧ ⲉϩⲟⲩⲛ ⲉⲡⲁⲓ ⲙⲛ ⲛⲉⲓⲕⲟⲟⲩⲉ ⲛⲧⲁⲩⲉⲓⲛⲉ ⲛⲟⲩⲥⲁϩⲟⲩ ⲙⲛ ⲟⲩ
ϩⲁⲡ ⲉϩⲣⲁⲓ ⲉϫⲱϥ ϩⲙ ⲡⲧⲣⲉϥⲡⲁⲣⲁⲃⲁ ⲙⲡⲁⲛⲁϣ ⲏ ⲛⲁⲛⲁϣ ⲉⲛⲧⲁϥⲁⲁⲩ 
ⲁⲩⲱ ⲛⲧⲟϥ ⲉⲁϥⲡⲁⲣⲁⲃⲁ ⲙⲙⲟⲟⲩ ⲉⲧⲃⲏⲏⲧⲟⲩ <pb xml:id="ⲧ︦ⲙ︦ⲇ︦"/> ⲉⲃⲟⲗ ⲁⲛ ϫⲉ ⲉϥⲣ 
 
ϩⲟⲧⲉ ⲏ ⲉϥϣⲓⲡⲉ ⲁⲗⲗⲁ ⲉⲃⲟⲗ ⲛⲧⲟϥ ϫⲉ ⲁ ⲡⲟⲩⲱϣ ⲛⲛⲣⲱⲙⲉ ⲛⲧϥ ⲉϩⲣⲁⲓ ⲉⲩ
ⲥⲁϩⲟⲩ ⲙⲛ ⲟⲩϩⲁⲡ ϫⲉ ⲙⲡϥϣⲱⲱⲧ ⲉⲃⲟⲗ ⲉⲧⲃⲉ ⲙⲙⲛⲧϣⲁⲛ ϩⲧⲏϥ ⲙ
ⲡⲛⲟⲩⲧⲉ ⲛⲛⲟⲩϥ ⲁⲛ ⲙⲙⲟⲛ ⲉⲛⲧⲁ ⲛⲉⲧⲙⲙⲁⲩ ϣⲓⲡⲉ ϩⲏⲧϥ ⲙⲡⲁⲓ ϩⲛ ⲟⲩ ϫⲉ 
ⲉϥⲉϣⲓⲡⲉ ϩⲏⲧⲟⲩ ⲛⲧⲟϥ ⲏ ⲛⲧⲁⲩⲣ ϩⲟⲧⲉ ϩⲏⲧϥ ⲙⲡϫⲟⲉⲓⲥ ϩⲛ ⲟⲩ ϫⲉ ⲉϥⲉⲣ 
ϩⲟⲧⲉ ϩⲏⲧⲟⲩ. ⲁⲩⲱ ⲕⲁⲛ ⲥⲉⲣ ϩⲟⲧⲉ ⲟⲛ ⲟⲩⲁⲣⲅⲟⲛ ⲧⲉ ⲧⲉⲩϩⲟⲧⲉ ϫⲉ ⲛⲥⲉⲁ
ⲙⲁϩⲧⲉ ⲙⲙⲟⲟⲩ ⲁⲛ ⲉⲧⲙⲣ ϩⲉⲛ ϩⲃⲏⲟⲩⲉ ⲛⲕⲣⲟϥ ϩⲙ ⲡⲁⲣⲁⲃⲁⲥⲓⲥ ⲛⲓⲙ. ⲟⲩⲛ 
ⲟⲩⲣⲱⲙⲉ ⲛⲥⲟϭ ⲙⲁⲗⲓⲥⲧⲁ ⲟⲩⲣⲱⲙⲉ ⲛⲥⲁⲃⲉ ⲛⲁϣⲓⲡⲉ ϩⲏⲧⲟⲩ ⲛϩⲉⲛ ϣⲏⲣⲉ 
ϣⲏⲙ ⲉⲩⲣ ϩⲟⲧⲉ ϩⲏⲧϥ ⲙⲡⲛⲟⲩⲧⲉ ⲉⲩϩⲁⲣⲉϩ ⲉⲡⲉϥϣⲁϫⲉ ⲙⲛ ⲛⲉϥⲉⲛⲧⲟⲗⲏ 
ⲛϩⲟⲩⲟ ⲉⲧⲉⲓⲙⲓⲛⲉ ⲛⲣⲱⲙⲉ ⲉⲧⲙⲙⲁⲩ ⲉⲧⲛⲟⲩϫⲉ ⲛⲛϣⲁϫⲉ ⲙⲡϫⲟⲉⲓⲥ ϩⲓ ⲡⲁ
ϩⲟⲩ ⲙⲙⲟⲟⲩ ϩⲣⲁⲓ ⲛϩⲏⲧⲉ. ⲉⲧⲃⲉ ⲧⲉⲛⲧⲟⲗⲏ ⲇⲉ ⲟⲛ ϫⲉ ⲡⲉⲧⲛⲁⲣ ϣⲃⲏⲣ 
ⲉⲡⲉⲧϯ ϭⲱⲛⲧ <pb xml:id="ⲧ︦ⲙ︦ⲉ︦"/> ⲛⲧⲙⲉ ⲏ ⲡϣⲁϫⲉ ⲙⲡⲛⲟⲩⲧⲉ ⲟⲩϩⲟⲩⲟ ⲡⲉⲑⲟⲟⲩ ⲉϩⲣⲁⲓ 
ⲉϫⲱϥ ⲡⲉ ⲉϥϣⲁⲛⲧⲱⲧ ⲛϩⲏⲧ ⲏ ⲉⲛϣⲁⲛⲧⲱⲧ ⲛϩⲏⲧ ⲉⲛⲉϩ ⲙⲛ ⲣⲱⲙⲉ ⲛⲓⲙ 
ⲛⲕⲣⲟϥ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ. ⲏ ⲉⲣⲉϣⲁⲁⲧ ⲛⲟⲩ ϩⲛ ⲛⲉⲧⲉⲣⲉⲁϩⲉ ⲛⲁⲩ 
ⲧⲏⲣⲟⲩ ⲕⲁⲧⲁ ⲡϣⲓ ⲙⲡⲓⲃⲓⲟⲥ ϫⲉ ⲉⲩⲉϣⲱⲡⲉ ϩⲣⲁⲓ ⲛϩⲏⲧⲉ ⲛϭⲓ ⲛⲣⲉϥϫⲓⲟⲩⲉ 
ⲛⲁⲧⲥⲉⲓ ⲉⲩⲥⲱⲕ ⲙⲙⲟⲟⲩ ⲉⲡⲁⲓ ϩⲓⲧⲙ ⲡⲥⲁⲧⲁⲛⲁⲥ ⲉⲧⲣⲉⲩⲙⲉⲉⲩⲉ ⲉⲛⲁ ⲧⲥⲁⲣⲝ 
ϫⲉ ⲉⲩⲉⲙⲟⲩ ⲏ ⲣⲱ ⲁⲩⲙⲟⲩ ⲁⲩⲙⲉⲩⲧ ϩⲉⲛ ⲕⲟⲟⲩⲉ ⲛⲙⲙⲁⲩ ϩⲛ ϩⲉⲛ ⲡⲁⲣⲁ
 
ⲃⲁⲥⲓⲥ ϫⲓⲛ ⲛϣⲟⲣⲡ ϣⲁ ϩⲣⲁⲓ ⲉⲧⲉⲛⲟⲩ. ϩⲉⲛ ⲉⲃⲓⲏⲛ ⲛⲉ ⲛⲉⲧⲉ ⲙⲡⲟⲩⲣ ⲃⲟⲗ ⲏ 
ⲙⲡⲟⲩⲉⲓ ⲉⲃⲟⲗϩⲛ ⲡⲕⲓⲛⲇⲩⲛⲟⲥ ⲏ ⲡⲉⲧϫⲡⲓⲟ ⲙⲡϣⲁϫⲉ ⲙⲡⲉⲡⲣⲟⲫⲏⲧⲏⲥ ϩⲣⲁⲓ 
ⲛϩⲏⲧⲉ ϣⲁϩⲟⲩⲛ ⲉⲧⲉⲛⲟⲩ ϫⲉ ⲉⲫⲣⲁⲙⲁ ⲁϥϯ ϭⲱⲛⲧ ⲁⲩⲱ ⲁϥϯ ⲛⲟⲩϭⲥ ⲡⲉϥ
ⲥⲛⲟϥ ⲥⲉⲛⲁⲡⲁϩⲧϥ ⲉϫⲱϥ ⲁⲩⲱ ⲡϫⲟⲉⲓⲥ ⲛⲁⲧⲱⲱⲃⲉ ⲛⲁϥ ⲙⲡⲉϥⲛⲟϭⲛⲉϭ. ϩⲉⲛ 
ⲉⲃⲓⲏⲛ ⲛⲉ ⲛⲉⲧⲉⲙⲡⲟⲩ<pb xml:id="ⲧ︦ⲙ︦︦ϝ︦"/>ⲣ ϣⲙⲙⲟ ⲉⲃⲟⲗϩⲛ ⲧⲙⲛⲧϣⲃⲏⲣ ⲛⲛⲕⲟⲥⲙⲟ
ⲕⲣⲁⲧⲱⲣ ⲙⲡⲕⲁⲕⲉ ϩⲣⲁⲓ ⲛϩⲏⲧⲉ ϣⲁ ⲧⲉⲛⲟⲩ ⲉⲩⲕⲟⲓⲛⲱⲛⲉⲓ ⲉⲛⲉϩⲃⲏⲩⲉ ⲙⲡ
ⲕⲁⲕⲉ. ϩⲉⲛ ⲙⲁⲕⲁⲣⲓⲟⲥ ⲛⲉ ⲛⲉⲧⲉ ⲙⲡⲟⲩⲕⲱ ⲛⲥⲱⲟⲩ ⲛⲧⲉⲩⲙⲛⲧϣⲃⲏⲣ ⲏ 
ⲁⲩⲟⲩⲱϩ ⲉϫⲛ ⲧⲉⲩⲙⲛⲧϣⲃⲏⲣ ⲙⲛ ⲛⲁⲅⲅⲉⲗⲟⲥ ⲛⲟⲩⲟⲉⲓⲛ ⲉⲧⲕⲟⲓⲛⲱⲛⲉⲓ ⲉⲛⲉⲩ
ϩⲃⲏⲩⲉ ⲛⲟⲩⲟⲉⲓⲛ ⲉⲩⲙⲟⲟϣⲉ ϩⲱⲥ ϣⲏⲣⲉ ⲙⲡⲟⲩⲟⲉⲓⲛ ⲉⲩⲉⲓⲣⲉ ⲙⲡⲕⲁⲣⲡⲟⲥ ⲏ 
ⲛⲕⲁⲣⲡⲟⲥ ⲙⲡⲟⲩⲟⲉⲓⲛ ϩⲙ ⲡⲉⲧⲛⲁⲛⲟⲩϥ ⲛⲓⲙ ⲙⲛ ⲧⲇⲓⲕⲁⲓⲟⲥⲩⲛⲏ ⲙⲛ ⲧⲙⲉ.
ⲁ ⲡⲕⲁⲓⲣⲟⲥ ϭⲉ ϣⲱⲡⲉ ⲉⲧⲣⲉⲛϣⲓⲡⲉ ϩⲏⲧⲟⲩ ⲛⲛⲥⲕⲓⲙ ⲁⲛⲟⲕ ⲁⲩⲱ ⲛⲁⲓ ⲙⲛ ⲛⲉⲓ
ⲕⲟⲟⲩⲉ ⲛⲧⲛϩⲱ ⲉⲣⲟⲛ ⲉⲛⲉⲓⲣⲉ ⲛⲛⲉⲧⲉ ⲙⲉϣϣⲉ ϩⲣⲁⲓ ⲛϩⲏⲧⲉ. ⲛⲟⲩϣⲏⲣⲉ ϣⲏⲙ 
ⲁⲩⲣ ϩⲗⲗⲟ ϩⲙ ⲡⲥⲟⲟⲩⲛ ⲁⲩⲱ ⲛⲟⲩϣⲉⲉⲣⲉ ϣⲏⲙ ⲁⲩⲣ ϩⲗⲗⲱ ϩⲙ ⲡⲛⲟⲏⲙⲁ 
ⲙⲁⲗⲓⲥⲧⲁ ⲛⲟⲩϩⲗⲗⲟ ⲙⲛ ⲛⲟⲩⲛⲟϭ ⲛⲣⲱⲙⲉ ⲁⲩⲱ ⲛⲟⲩϩⲗⲗⲱ ⲙⲛ ⲛⲟⲩ
 
<pb xml:id="ⲧ︦ⲙ︦ⲍ︦"/>ⲛⲟϭ ⲛⲥϩⲓⲙⲉ. ⲉϣϫⲉ ⲟⲩⲛ ⲟⲩⲁ ⲇⲉ ⲏ ϩⲟⲉⲓⲛⲉ ϩⲣⲁⲓ ⲛϩⲏⲧⲉ ⲙⲡⲟⲩⲥⲟ
ⲟⲩⲛ ⲏ ⲙⲡⲟⲩⲛⲟⲉⲓ ϣⲁ ϩⲟⲩⲛ ⲉⲧⲉⲛⲟⲩ ⲉⲧⲣⲉⲩⲥⲁϩⲱⲟⲩ ⲉⲃⲟⲗ ⲛⲙⲡⲉⲧϣⲟⲩⲉⲓⲧ 
ⲉⲧⲡⲗⲁⲛⲁ ⲙⲙⲟⲟⲩ ⲉⲛⲟⲩⲱⲛϩ ⲙⲙⲟⲛ ⲉⲃⲟⲗ ϫⲉ ⲁⲛⲟⲛ ϩⲉⲛ ⲧⲃⲛⲏ ⲁⲩⲱ 
ⲁⲛⲟⲛ ϩⲉⲛ ⲁⲧⲙⲡϣⲁ ⲉⲃⲟⲗϫⲉ ⲁ ϩⲁϩ ⲧⲥⲁⲃⲟ ⲉⲃⲟⲗ ⲙⲙⲟⲛ ⲏ ⲉⲧⲃⲏⲏⲧⲉ ⲁⲩ
ⲥⲁϩⲱⲟⲩ ⲉⲃⲟⲗ ⲛⲛⲉⲩⲡⲉⲑⲟⲟⲩ ⲙⲡⲛⲧⲥⲁⲃⲟ ⲁⲛⲟⲛ ⲉⲥⲁϩⲱⲛ ⲉⲃⲟⲗ ⲛⲛⲉⲛⲙⲛⲧ
ϣⲁϥⲧⲉ ϫⲉ ⲙⲡⲛⲣ ϩⲟⲧⲉ ϩⲏⲧϥ ⲙⲡⲛⲟⲩⲧⲉ ϩⲛ ⲟⲩⲙⲉ. ⲟⲩ ⲡⲉ ϫⲉ ⲉⲧⲃⲉ ⲟⲩ 
ⲕⲗⲩⲡⲉⲓ ⲏ ⲕⲙⲟⲕϩ ⲛϩⲏⲧ. ⲙⲙⲟⲛ ⲕⲥⲟⲟⲩⲛ ⲁⲛ ⲛⲧⲟⲕ ⲁⲩⲱ ⲛⲧⲟ ϩⲛ ⲟⲩⲙⲟⲩⲛ 
ⲉⲃⲟⲗ ⲉⲧⲃⲉ ⲟⲩ ⲕϫⲛⲟⲩ ⲙⲙⲟⲓ ⲡⲁⲥⲟⲛ ⲏ ⲛⲁⲥⲛⲏⲩ. ⲙⲟⲛⲟⲛ ⲕⲥⲟⲟⲩⲛ ⲁⲛ ⲛⲧⲟⲕ 
ⲏ ⲛⲧⲱⲛ ϫⲉ ⲛⲁϣ ⲛϩⲉ ⲙⲡⲉ ⲡⲣⲱⲙⲉ ⲙⲉⲣⲉϩⲱ ⲉⲣⲟϥ ⲉϥⲣⲓⲙⲉ. ⲙⲏ ⲡϩⲟϥ 
ⲣⲱ ⲁⲛ ⲡⲙⲟⲩⲓ ⲡⲉ ⲛⲧⲁϥⲟⲩⲱⲙ ⲁⲩⲱ ⲁϥⲙⲉϩ ⲣⲱϥ ⲛⲧⲟⲩⲉⲣⲏⲧⲉ ⲏ ⲧϭⲓϫ 
ⲉⲧϩⲓ ⲟⲩⲛⲁⲙ ⲉⲓⲥ ϩⲉⲛ ⲕⲁⲓⲣⲟⲥ ⲏ ϩⲉⲛ <pb xml:id="ⲧ︦ⲙ︦ⲏ︦"/> ϩⲟⲟⲩ ⲉⲛⲁϣⲱⲟⲩ ⲁⲩⲱ ⲙⲡⲉ 
ⲧⲙⲁⲧⲟⲩ ⲉⲓ ⲉⲃⲟⲗ ⲛϩⲏⲧⲟⲩ ⲉⲥⲙⲟⲟϣⲉ ϩⲙ ⲡⲥⲱⲙⲁ ⲏ ⲡⲁⲥⲱⲙⲁ ϣⲁ ϩⲟⲩⲛ 
ⲉⲧⲉⲛⲟⲩ. ⲁⲩⲱ ⲉⲛⲉ ⲧⲟⲩⲉⲣⲏⲧⲉ ⲏ ⲧϭⲓϫ ⲛϩⲃⲟⲩⲣ ⲛⲉ ⲛⲧⲁϥⲟⲩⲟⲙⲟⲩ ⲙⲁⲩⲁⲁⲩ 
ⲛϭⲓ ⲡⲙⲟⲩⲓ ⲏ ⲁϥⲗⲟⲕⲥⲟⲩ ⲛϭⲓ ⲡϩⲟϥ ⲛⲉⲥⲛⲁϣⲱⲡⲉ ⲛⲧⲉ ⲡⲣⲱⲙⲉ ϩⲁⲙ ⲉⲣⲟϥ 
ⲉϥⲁϣ ⲁϩⲟⲙ ⲉⲃⲟⲗϫⲉ ⲁ ⲡⲉⲧⲣ ⲡⲁϩⲣⲉ ⲉⲣⲟϥ ϣⲱⲱⲧⲉ ⲉⲃⲟⲗ ⲙⲡⲥⲱⲙⲁ ⲏ ⲡⲁ
 
ⲥⲱⲙⲁ ⲛⲟⲩⲥⲟⲡ ⲛⲟⲩⲱⲧ ⲛⲙⲙⲉⲗⲟⲥ ⲛⲧⲁ ⲡⲙⲟⲩ ⲏ ⲡϩⲟϥ ⲁⲁⲩ ⲛⲁⲧϣⲁⲩ ⲉⲁ 
ϩⲁϩ ϩⲛ ⲙⲙⲉⲗⲟⲥ ⲉⲧⲙⲙⲁⲩ ϩⲉ ⲏ ⲁⲩⲥⲱⲗⲡ ⲉⲃⲟⲗϩⲙ ⲡⲥⲱⲙⲁ ⲙⲁⲩⲁⲁⲩ
ⲉϫⲙ ⲡⲥⲁⲉⲓⲛ ⲏ ⲙⲡⲉ ⲡⲥⲁⲉⲓⲛ ϥⲓⲧⲟⲩ ⲙⲙⲁⲩ ϩⲛ ⲛⲉϥϭⲓϫ ϫⲉ ϥⲟⲩⲱϣ 
ⲉⲧⲣⲉⲩⲟⲩϫⲁⲓ ϩⲙ ⲡⲥⲱⲙⲁ ⲏ ⲉⲩⲧⲏϭ ⲉϩⲟⲩⲛ ⲉⲣⲟϥ ⲉⲁⲩϩⲉ ⲇⲉ ⲉⲃⲟⲗ ϩⲓⲧⲛ 
ⲙⲡⲁϩⲣⲉ ⲉⲛⲧⲁϥⲇⲟⲕⲓⲙⲁⲍⲉ ⲙⲙⲟⲟⲩ ⲛϩⲏⲧⲟⲩ. ⲙⲁⲣⲉ ⲡⲣⲱⲙⲉ ⲉⲧϫⲓ ⲛⲧ 
ϣⲃⲉⲓⲱ ⲛⲛⲉϥⲡⲉⲑⲟⲟⲩ ⲥⲓ ⲛⲛⲉϥⲙⲕⲁϩ ⲛϩⲏⲧ ϥⲛⲁⲥⲓ ⲅⲁⲣ ⲏ ⲁϥⲥⲓ ⲣⲱ ⲛⲧⲉ 
ⲡϫⲟⲉⲓⲥ ϣⲱ <note note="sic exit">.</note> 
<pb xml:id="ⲧ︦ⲡ︦ⲁ︦"/> ⲉⲧⲃⲉ ⲟⲩ ⲉⲛⲱϫⲛ ⲙⲙⲟϥ ⲏ ⲉⲛϫⲱⲱⲣⲉ ⲙⲙⲟϥ ⲉⲃⲟⲗϩⲛ ϩⲁϩ 
ⲛϩⲱⲃ ⲙⲙⲛⲧⲕⲁⲧⲁⲫⲣⲟⲛⲏⲧⲏⲥ ⲛⲃⲁⲃⲉ ⲣⲱⲙⲉ ⲛⲧⲛⲟⲩⲁϣϥ ⲛⲧⲟϥ ⲁⲛ ϩⲙ 
ⲡⲙⲁ ⲉⲧⲛⲛⲁⲃⲱⲕ ⲉⲣⲟϥ. ⲏ ⲉⲣⲉ ⲛϣⲱⲛⲉ ⲏ ⲛϣⲱⲛⲉ ⲧⲏⲣⲟⲩ ⲙⲡⲥⲱⲙⲁ ⲛⲁϣⲧ 
ⲏ ⲉⲩϩⲟⲟⲩ ⲉⲡϣⲱⲛⲉ ⲛⲛⲕⲟⲗⲁⲥⲓⲥ ⲉⲧϩⲛ ⲁⲙⲛⲧⲉ ⲏ ⲛⲥⲛⲁϣⲱⲡⲉ ⲁⲛ ⲉⲣϣⲁⲛ 
ⲡϩⲏⲧ ⲙⲡⲣⲱⲙⲉ ϩⲱⲃⲥ ⲉⲣⲟϥ ϩⲛ ⲧⲃϣⲉ ⲛϥϫⲟⲟⲥ ϩⲛ ⲟⲩⲙⲛⲧⲁⲧϣⲡ ϩⲙⲟⲧ 
ϩⲛ ⲧⲙⲛⲧⲃⲗⲗⲉ ⲙⲡⲉϥϩⲏⲧ ⲏ ⲛⲉϥⲙⲉⲉⲩⲉ ϫⲉ ϥϩⲟⲥⲉ ⲡⲁⲣⲁ ⲛⲉⲧϩⲛ ⲁⲙⲛⲧⲉ 
ⲏ ⲛⲥⲛⲁϣⲱⲡⲉ ⲁⲛ ⲡⲉⲧϫⲱ ⲛⲛⲁⲓ ⲏ ⲡⲉⲧⲙⲟⲕⲙⲉⲕ ⲉⲣⲟⲟⲩ ⲉⲡⲧⲏⲣϥ ⲛⲥⲉϩⲉ 
 
ⲉⲣⲟⲥ ⲉⲩϣⲁⲛϫⲛⲟⲩϥ ⲕⲁⲧⲁ ⲧⲙⲉ ⲉϥⲟ ⲛⲣⲉϥϫⲓ ϭⲟⲗ ⲉϥϭⲛ ⲁⲣⲓⲕⲉ ⲇⲉ ⲟⲛ ⲉⲡ
ⲛⲟⲩⲧⲉ ⲉⲛϥⲥⲟⲟⲩⲛ ⲁⲛ ⲕϩⲟⲥⲉ ⲛⲧⲟⲕ ϩⲙ ⲡϣⲱⲛⲉ ⲛⲑⲉ ⲙⲡⲉⲧϩⲛ ⲁⲙⲛⲧⲉ ⲙⲁ
ⲗⲓⲥⲧⲁ ⲡⲉϫⲁϥ ⲉⲣϣⲁⲛ ⲡⲉⲛϩⲏⲧ ⲧⲁⲕⲟ ϩⲛ ⲧⲉⲛⲙⲛⲧⲇⲓⲁⲕⲣⲓⲛⲉ ⲙⲙⲟⲛ ϫⲉ 
ⲧⲉⲛⲙⲟⲕϩ ⲛϩⲟⲩⲟ ⲉⲛⲉⲧϩⲛ ⲁⲙⲛⲧⲉ ⲉⲛϫⲓⲟⲩⲁ ⲁⲛ <pb xml:id="ⲧ︦ⲡ︦ⲃ︦"/> ⲛⲧⲉⲓϩⲉ ϩⲛ ⲧⲉⲛ
ⲙⲛⲧⲁⲧⲁⲙⲁϩⲧⲉ ⲙⲛ ⲧⲉⲛⲙⲛⲧϩⲏⲧ ϣⲏⲙ. ⲉⲥϣⲁⲛϣⲱⲡⲉ ⲇⲉ ⲟⲛ ⲛⲧⲉ ⲡⲉⲧ
ϣⲱⲛⲉ ⲣ ⲭⲣⲉⲓⲁ ⲛⲥⲁⲧⲉ ⲉⲣⲟϥ ϩⲛ ⲟⲩⲥⲁⲧⲱ ⲕⲁⲧⲁ ⲟⲩⲁⲛⲁⲅⲕⲏ ⲛⲛⲉⲩⲥⲁⲧⲉ 
ⲉⲣⲟϥ ⲉⲩⲣ ⲥⲛⲁⲩ ⲛⲣⲱⲙⲉ ⲕⲁⲧⲁ ⲑⲉ ⲉⲛⲧⲁⲛⲙⲉϣⲧ ⲡⲉⲓϩⲱⲃ ⲉⲛⲥⲟⲟⲩϩ ⲉϩⲟⲩⲛ 
ϫⲉ ⲟⲩⲣⲱⲙⲉ ⲛⲟⲩⲱⲧ ⲡⲉⲧⲉⲛⲁⲣⲱϣⲉ ⲉⲣ ⲡⲁⲓ ϫⲉ ⲛⲛⲉ ⲟⲩϣⲱⲱⲧ ϣⲱⲡⲉ 
ⲙⲡⲉⲧϣⲱⲛⲉ ⲉϥⲛⲁ ⲉⲣⲁⲧϥ ⲙⲡⲛⲟⲩⲧⲉ ⲉⲃⲟⲗ ϫⲉ ⲛⲉⲧⲣ ϩⲟⲧⲉ ϩⲏⲧϥ ⲛⲟⲩⲟⲉⲓϣ 
ⲛⲓⲙ ϣⲁⲩϩⲁⲣⲉϩ ⲉⲣⲟⲟⲩ ⲉⲧⲙϩⲣⲟϣ ⲉⲣⲱⲙⲉ ⲛⲑⲉ ⲛⲧⲁ ⲡⲁⲡⲟⲥⲧⲟⲗⲟⲥ ϫⲟⲟⲥ 
ϫⲉ ⲉⲧⲙⲟⲩⲉϩ ϩⲓⲥⲉ ⲉⲗⲁⲁⲩ ⲁⲩⲱ ϫⲉ ϩⲛ ϩⲱⲃ ⲛⲓⲙ ⲁⲓϩⲁⲣⲉϩ ⲉⲣⲟⲓ ⲉⲧⲙϩⲣⲟϣ 
 
ⲉⲣⲱⲧⲛ ⲁⲩⲱ ⲟⲛ ϯⲛⲁϩⲁⲣⲉϩ. ⲏ ⲙⲙⲟⲛ ⲉⲛⲉ ⲡⲉⲛⲉⲓⲱⲧ ⲏ ⲧⲉⲛⲙⲁⲁⲩ ⲛⲉⲧ
ϩⲁⲧⲏⲛ ⲉⲩϥⲓ ⲙⲡⲉⲛⲣⲟⲟⲩϣ ϩⲙ ⲡⲉⲛϣⲱⲛⲉ ⲛⲧⲛⲛⲁϣⲛ ϩⲧⲏⲛ ⲁⲛ ϩⲁⲣⲟⲟⲩ. 
ⲉⲣϣⲁⲛ ⲡⲉⲧϣⲱⲛⲉ ⲇⲉ ⲙⲕⲁϩ ⲛⲛⲉ ⲟⲩⲣⲱⲙⲉ ⲛⲟⲩ <note note="sic exit">.</note> 
<pb xml:id="ⲩ︦ⲝ︦ⲁ︦"/> ⲧⲡⲉ ⲛⲛⲁϩⲣⲁⲩ ⲡⲉ ⲙⲉⲉⲩⲉ ⲉⲛⲁ ⲡⲕⲁϩ ⲁⲩⲱ ⲙⲉⲉⲩⲉ ⲉⲛⲁ ⲡⲕⲁϩ 
ⲛⲛⲁϩⲣⲁⲩ ⲡⲉ ⲙⲉⲉⲩⲉ ⲉⲛⲁ ⲧⲡⲉ ⲧⲙⲛⲧⲣⲙ ⲛϩⲏⲧ ⲛⲛⲁϩⲣⲁⲩ ⲧⲉ ⲧⲙⲛⲧⲁⲑⲏⲧ 
ⲁⲩⲱ ⲧⲙⲛⲧⲁⲑⲏⲧ ⲛⲛⲁϩⲣⲁⲩ ⲧⲉ ⲧⲙⲛⲧⲣⲙ ⲛϩⲏⲧ. ⲣⲓⲙⲉ ⲉⲛⲁⲓ ⲛⲧⲉⲓϩⲉ 
ⲱ [.....] ⲧⲉ ⲟⲩⲛ ϩⲟⲉⲓⲛⲉ ⲟⲛ ϣⲁ ϩⲟⲩⲛ ⲉⲧⲉⲛⲟⲩ ⲟ ⲛⲁⲧⲛⲁϩⲧⲉ ⲉⲧⲙⲛⲧⲙⲁⲓ 
ⲣⲱⲙⲉ ⲏ ⲧⲙⲛⲧⲙⲁⲓ ⲥⲟⲛ ⲛⲛⲉⲧϯ ⲥⲃⲱ ⲛⲁⲩ ϩⲣⲁⲓ ⲛϩⲏⲧⲉ ⲧⲥⲩⲛⲁⲅⲱⲅⲏ 
ⲙⲁⲗⲓⲥⲧⲁ ⲇⲉ ϫⲉ ⲉⲛⲉⲛⲧⲁⲩⲟⲃϣⲟⲩ ⲏ ⲉⲩϣⲁⲛⲟⲃϣⲟⲩ ⲛϭⲓ ⲛⲉⲧϫⲱ ⲏ ⲛⲉⲛ
ⲧⲁⲩϫⲱ ⲛⲧⲙⲉ ϩⲣⲁⲓ ⲛϩⲏⲧⲉ ϫⲓⲛ ⲛⲉⲛⲉⲓⲟⲧⲉ ⲛⲧⲁⲩⲙⲟⲩ ϣⲁ ϩⲣⲁⲓ ⲉⲧⲉⲛⲟⲩ 
ⲛⲉⲣⲉ ⲧⲉⲓⲙⲓⲛⲉ ⲛⲣⲱⲙⲉ ⲛⲁⲱⲙⲥ ⲛⲥⲉⲟⲙⲥⲉ ⲛⲙⲙⲁⲩ ϩⲛ ⲧⲉⲩⲙⲛⲧⲣⲉϥⲕⲁ 
ϩⲧⲏⲩ ⲉⲣⲟⲟⲩ ⲙⲁⲩⲁⲁⲩ ⲛⲉⲩⲛⲁⲣ ⲁⲧϣⲁⲩ ⲡⲉ ⲛⲥⲉⲁⲁⲧⲉ ⲛⲁⲧϣⲁⲩ ⲛⲙⲙⲁⲩ 
ⲛⲉⲩⲛⲁⲧⲣⲉⲩϫⲓ ⲟⲩⲁ ⲡⲉ ⲉⲡⲣⲁⲛ ⲙⲡⲛⲟⲩⲧⲉ ⲛⲙⲙⲉ ⲉⲃⲟⲗ ϫⲉ ϩⲉⲛ ⲣⲱⲙⲉ 
 
ⲉⲩⲕⲱ ⲛϩⲧⲏⲩ ⲉⲣⲟⲟⲩ ϩⲣⲁⲓ ⲛϩⲏⲧⲉ ⲛⲟⲩⲟⲉⲓϣ ⲛⲓⲙ <pb xml:id="ⲩ︦ⲝ︦ⲃ︦"/> ⲁⲩⲱ ⲉⲡⲛⲟⲩⲧⲉ 
ⲁⲛ ϫⲓⲛ ⲛⲉⲧⲙⲟⲟϣⲉ ϩⲛ ⲧⲇⲓⲁⲕⲟⲛⲓⲁ ⲙⲛ ⲛⲉⲧⲇⲓⲁⲕⲟⲛⲉⲓ ⲧⲏⲣⲟⲩ ϩⲛ ϩⲱⲃ 
ⲛⲓⲙ ⲉⲧⲉⲁϩⲉ ⲛⲁⲩ ⲉⲩϫⲱ ⲙⲙⲟⲥ ⲏ ⲉⲩⲙⲟⲕⲙⲉⲕ ϩⲙ ⲡⲉⲩϩⲏⲧ ⲛϣⲟⲩϣⲟ ϫⲉ 
ⲉⲣⲉ ϩⲱⲃ ⲛⲓⲙ ⲉⲧⲉⲁϩⲉ ⲛⲁⲩ ⲛⲧⲉ ⲡⲥⲱⲙⲁ ϣⲱⲡⲉ ⲉⲧⲃⲏⲏⲧⲟⲩ. ⲛⲁⲓ ⲛⲧⲉⲓϩⲉ 
ϩⲉⲛ ⲁⲧϣⲡ ϩⲙⲟⲧ ⲛⲧⲛ ⲣⲱⲙⲉ ⲁⲛ ⲛⲉ ⲁⲗⲗⲁ ⲛⲧⲟⲟⲧϥ ⲛⲓ︦ⲥ︦ ⲁⲩⲱ ⲉⲩⲥⲱϣ ⲁⲛ 
ⲙⲡⲉϩⲙⲟⲧ ⲛⲣⲱⲙⲉ ⲁⲗⲗⲁ ⲙⲡⲉϩⲙⲟⲧ ⲛⲓ︦ⲥ︦ ⲡⲛⲟⲩⲧⲉ ⲁⲩⲱ ⲡϣⲏⲣⲉ ⲙⲡⲛⲟⲩⲧⲉ 
ⲡⲉⲧⲉ ⲙⲡϥϯⲥⲟ ⲉⲧⲁⲁϥ ϩⲁ ⲛⲉⲛⲛⲟⲃⲉ. ⲁϩⲣⲟϥ ⲛⲑⲟϥ ⲏ ⲉⲧⲃⲉ ⲟⲩ ⲛϥⲛⲁϥⲓ 
ⲡⲣⲟⲟⲩϣ ⲁⲛ ⲛⲛⲉⲧϩⲉⲗⲡⲓⲍⲉ ⲉⲣⲟϥ ⲏ ⲉⲧⲛⲟⲩϫⲉ ⲙⲡⲉⲩⲣⲱⲟⲩϣ ⲉⲣⲟϥ ⲉⲧⲣⲉϥ
ⲇⲓⲟⲓⲕⲉⲓ ⲙⲙⲟⲟⲩ ϩⲛ ⲛⲁ ⲡⲥⲱⲙⲁ ⲙⲙⲁⲧⲉ ⲁⲛ ⲁⲗⲗⲁ ϩⲛ ⲛⲁ ⲧⲉⲯⲩⲭⲏ ⲁⲩⲱ 
ϩⲛ ⲛⲁ ⲡⲕⲁϩ ⲁⲛ ⲙⲁⲩⲁⲁⲩ ⲁⲗⲗⲁ ϩⲛ ⲛⲁ ⲧⲡⲉ ⲛⲑⲉ ⲉⲧⲥⲏϩ ϫⲉ ⲉⲧ [..] ⲧⲛⲛⲟⲩ
ϫⲉ ⲙⲡⲉⲧⲛⲣⲟⲟⲩϣ ⲧⲏⲣϥ ⲉⲣⲟϥ ϫⲉ ⲛⲧⲟϥ ⲡⲉⲧϥⲓ ⲣⲟⲟⲩϣ ϩⲁⲣⲱⲧⲛ ⲁⲩⲱ 
ⲟⲛ <pb xml:id="ⲩ︦ⲝ︦ⲅ︦"/> ϫⲉ ⲛⲉϫ ⲡⲉⲕⲣⲟⲟⲩϣ ⲉⲡϫⲟⲉⲓⲥ ⲁⲩⲱ ⲛⲧⲟϥ ϥⲛⲁⲥⲁⲛⲟⲩϣⲕ. ⲉⲧⲃⲉ 
ⲡⲁⲓ ⲣⲱⲙⲉ ⲛⲓⲙ ϩⲣⲁⲓ ⲛϩⲏⲧⲛ ⲉⲧⲧⲏϣ ⲏ ⲉⲧⲟⲩⲛⲁⲧⲟϣⲟⲩ ⲉϩⲉⲛ ϩⲃⲏⲩⲉ ⲛⲥⲱ
 
ⲙⲁⲧⲓⲕⲟⲛ ⲉⲩⲧⲏϣ ⲁⲛ ⲉⲧⲣⲉⲩϯⲧⲱⲛ ⲟⲩⲃⲉ ⲡⲉⲓⲱⲧ ⲛⲛⲉⲓⲥⲩⲛⲁⲅⲱⲅⲏ ⲛⲟⲩⲟⲉⲓϣ 
ⲛⲓⲙ ⲁⲗⲗⲁ ⲉⲧⲣⲉⲩϣⲱⲡⲉ ⲉⲩⲥⲃⲧⲱⲧ ⲉⲛⲉⲧϥⲛⲁⲟⲩⲉϩ ⲥⲁϩⲛⲉ ⲙⲙⲟⲟⲩ ⲛⲁⲩ 
ⲉϣⲱⲡⲉ ⲛⲧⲟϥ ϩⲱⲱϥ ⲡⲁⲣⲭⲏⲅⲟⲥ ⲉⲧⲙⲙⲁⲩ ⲉⲡⲉϥϩⲏⲧ ϫⲏⲕ ⲉⲃⲟⲗ ⲙⲛ 
ⲡⲛⲟⲩⲧⲉ ⲏ ⲉϩⲟⲩⲛ ⲉⲡⲛⲟⲩⲧⲉ ⲉⲛⲥⲉⲧⲁϩⲟ ⲙⲙⲟϥ ⲁⲛ ϩⲛ ϩⲉⲛ ⲙⲛⲧⲣⲉϥϫⲓ ϩⲟ 
ⲏ ⲉϥⲟ ⲙⲙⲁⲓ ⲧⲁⲉⲓⲟϥ ⲉⲃⲟⲗϩⲓⲧⲛ ⲛⲣⲱⲙⲉ ⲉⲩⲣ ⲙⲛⲧⲣⲉ ϩⲁⲣⲟϥ ⲉⲃⲟⲗϩⲓⲧⲛ 
ⲛⲉⲧⲟⲩⲏϩ ⲧⲏⲣⲟⲩ ϩⲛ ⲛⲉⲓⲥⲩⲛⲁⲅⲱⲅⲏ ϫⲉ ϥⲣ ϩⲟⲧⲉ ϩⲏⲧϥ ⲙⲡⲛⲟⲩⲧⲉ ⲉϥⲥⲁ
ϩⲏⲩ ⲉⲃⲟⲗ ⲛⲙⲡⲉⲑⲟⲟⲩ ⲉⲧϥⲕⲣⲓⲛⲉ ⲛϩⲉⲛ ⲕⲟⲟⲩⲉ ⲉⲩⲉⲓⲣⲉ ⲙⲙⲟⲟⲩ. ⲡⲁⲣⲭⲏ
ⲅⲟⲥ ⲛⲛⲓⲥⲩⲛⲁⲅⲱⲅⲏ ⲛⲟⲩⲟⲉⲓϣ ⲛⲓⲙ ⲉϥⲉⲕⲱ ⲛⲁϥ ⲛϩⲉⲛ ⲣⲱⲙⲉ ⲉⲩⲛϩⲟⲧ ϩⲙ 
ⲙⲛⲧⲡⲓ<pb xml:id="ⲩ︦ⲝ︦ⲇ︦"/>ⲥⲧⲟⲥ ⲛⲓⲙ ⲛϥϫⲓ ϣⲟϫⲛⲉ ⲛⲙⲙⲁⲩ ϩⲛ ϩⲱⲃ ⲛⲓⲙ ⲉⲧⲉϣϣⲉ 
ⲉⲁⲁⲩ ϣⲁ ϩⲣⲁⲓ ⲉⲧⲁⲥⲟⲩ ⲛⲛⲟⲩⲃ ⲏ ϩⲟⲙⲛⲧ ⲉⲧⲟⲩⲛⲁⲧⲁⲁⲥ ϩⲁ ⲥⲟⲩⲟ ⲏ ⲥⲟⲣⲧ 
ⲏ ϭⲉⲗⲁⲁⲩ ⲛϩⲛⲟ ⲉⲡⲧⲏⲣϥ ⲉⲧⲣⲉⲩϯ ϩⲧⲏⲩ ⲏ ⲉⲡⲣⲟⲥⲉⲭⲉ ⲛⲙⲙⲁϥ ϫⲉ ⲛⲓⲙ 
ⲛⲉ ⲛⲣⲱⲙⲉ ⲉⲛⲧⲁⲩϯ ⲛⲁⲩ ⲏ ⲉⲧⲟⲩⲛⲁϯ ⲛⲁⲩ ϫⲉ ⲉⲩⲛⲁⲥⲟⲩⲱⲛⲟⲩ ⲧⲏⲣⲟⲩ 
ϩⲛ ⲟⲩⲱⲣϫ ⲉⲧⲃⲉ ⲡⲛⲁⲩ ⲛϫⲓ ϩⲙ ⲡⲧⲣⲉ ⲡⲉⲧⲥϩⲁⲓ ⲥⲁϩⲟⲩ ⲧⲏⲣⲟⲩ ⲉⲧⲟⲟⲧϥ. 
 
ⲣⲱⲙⲉ ⲛⲓⲙ ⲉⲧⲛⲁ ⲉⲓ ⲉϫⲓ ⲛⲟⲩⲃ ⲏ ϩⲟⲙⲧ ⲏ ⲕⲟⲧ ⲏ ϭⲟⲟⲩⲛⲉ ⲏ ϫⲱⲱⲙⲉ ⲏ ϭⲉ
ⲗⲁⲁⲩ ⲛⲉⲓⲇⲟⲥ ϩⲁ ⲥⲟⲩⲟ ⲏ ⲥⲟⲣⲧ ⲏ ϩⲛⲟ ⲛⲓⲙ ⲉⲧⲛϫⲓ ⲙⲙⲟⲟⲩ ⲉⲣⲟⲛ ⲉⲣⲉ 
ⲡⲉⲓⲱⲧ ⲛⲛⲉⲓⲥⲩⲛⲁⲅⲱⲅⲏ ⲛⲁⲕⲁ ⲡⲣⲟⲟⲩϣ ⲛⲁϥ ϩⲛ ⲟⲩϩⲧⲟⲣ ⲉϯ ⲛⲁⲩ ⲧⲏⲣⲟⲩ 
ϩⲛ ⲛⲉϥϭⲓϫ ϩⲙ ⲡⲧⲣⲉϥⲇⲟⲕⲓⲙⲁⲍⲉ ⲙⲙⲟⲟⲩ ⲁⲩⲱ ⲉϥⲉϣⲁϫⲉ ⲙⲛ ⲛⲉⲧⲛⲁϫⲓ 
ⲧⲏⲣⲟⲩ ⲛϥϩⲱⲛ ⲉⲧⲟⲟⲧⲟⲩ ⲉⲧⲣⲉⲩⲧⲁⲁⲩ ϩⲙ ⲡⲉⲩⲟⲩⲟⲉⲓϣ ⲏ ⲡⲉⲩⲥⲏⲟⲩ ⲧⲏⲣⲟⲩ 
ⲉϥⲛⲟⲩϫⲉ ⲙⲡⲣⲟⲟⲩϣ ⲙⲡϩⲁⲡ ⲙⲡⲛⲟⲩ<pb xml:id="ⲩ︦ⲝ︦ⲉ︦"/>ⲧⲉ ⲉⲣⲟⲟⲩ ϫⲉ ⲛⲛⲉϥϣⲱⲡⲉ 
ⲛⲁⲩ ⲉⲩⲛⲟⲃⲉ ϩⲙ ⲡⲧⲣⲉⲩⲛⲁⲩ ⲉⲩⲛⲟⲃⲉ ϩⲙ ⲡⲧⲣⲉⲩⲃⲱⲕ ⲛⲙⲙⲁⲩ ⲛⲑⲉ ⲉⲧⲉ
ⲣⲉ ϩⲟⲉⲓⲛⲉ ⲥⲟϣⲙ ⲏ ϣⲟⲃϩ ϩⲁ ⲡϭⲱⲛⲧ ⲏ ⲡⲥⲁϩⲟⲩ ⲙⲡⲛⲟⲩⲧⲉ ϫⲉ ⲟⲩ ⲙⲟⲛⲟⲛ 
ϫⲉ ⲙⲡⲟⲩϯ ⲙⲡⲉⲧⲉⲣⲟⲟⲩ ⲏ ϫⲉ ⲙⲡⲟⲩϯ ⲛⲛⲟⲩⲃ ⲏ ⲛϩⲟⲙⲧ ⲉⲛⲧⲁⲩϫⲓⲧⲟⲩ 
ⲛⲧⲉⲩϩⲉ ⲁⲗⲗⲁ ⲉⲁⲩⲣ ⲡⲕⲉⲙⲓϣⲉ ⲏ ⲉⲁⲩⲣ ⲡⲕⲉⲥⲱϣ ⲛⲛⲉⲛⲧⲁⲩϫⲛⲟⲩⲟⲩ ⲉⲣⲟⲟⲩ 
ⲙⲛⲛⲥⲁ ⲡⲉⲓⲱⲧ ⲅⲁⲣ ⲛⲛⲉⲓⲥⲩⲛⲁⲅⲱⲅⲏ ⲛⲟⲩⲟⲉⲓϣ ⲛⲓⲙ ⲡⲉϥⲙⲉϩ ⲥⲛⲁⲩ ⲡⲉ 
 
ⲁⲩⲱ ϣϣⲉ ⲉⲧⲣⲉϥⲕⲱ ⲙⲙⲟϥ ⲛⲁϥ ⲛⲟⲩⲟⲉⲓϣ ⲛⲓⲙ ⲙⲛ ⲛⲕⲟⲟⲩⲉ ⲧⲏⲣⲟⲩ ⲉⲛ
ⲧⲁϥⲕⲁⲁⲩ ⲛⲁϥ ⲛⲣⲉϥϫⲓ ϣⲟϫⲛⲉ ϫⲉⲕⲁⲥ ⲉϥⲉϥⲓ ϩⲁ ⲡⲃⲁⲣⲟⲥ ⲛϩⲱⲃ ⲛⲓⲙ 
ⲛⲙⲙⲁϥ ⲁⲩⲱ ⲉⲧⲣⲉϥⲥⲃⲧⲱⲧϥ ⲉϯ ⲗⲟⲅⲟⲥ ⲛⲙⲙⲁϥ ϩⲓ ⲡⲃⲏⲙⲁ ⲙⲡⲛⲟⲩⲧⲉ 
ϩⲁ ⲣⲱⲙⲉ ⲛⲓⲙ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲧⲟⲩⲏϩ ϩⲛ ⲛⲉⲓⲥⲩⲛⲁⲅⲱⲅⲏ. ⲛⲑⲉ 
ⲉⲧⲉⲣⲉ ⲡⲛⲟⲩⲧⲉ ⲛⲁϫⲛⲉ ⲡⲉⲓⲣⲱⲙⲉ ⲥⲛⲁⲩ ⲉⲧⲃⲉ ϩⲱⲃ ⲛⲓⲙ <pb xml:id="ⲩ︦ⲝ︦︦ϝ︦"/> ⲡⲉⲓⲱⲧ 
ⲛⲛⲉⲧⲟⲩⲏϩ ϩⲙ ⲡⲉⲓⲙⲁ ⲙⲛ ⲡⲉⲧϥⲛⲁⲕⲁⲁϥ ⲛⲁϥ ⲙⲙⲉϩ ⲥⲛⲁⲩ ⲙⲛ ⲛⲉⲧϥ
ⲛⲁϫⲓ ϣⲟϫⲛⲉ ⲛⲙⲙⲁⲩ ⲧⲁⲓ ⲧⲉ ⲑⲉ ⲉⲧϥⲛⲁϫⲛⲉ ⲣⲙ ⲛⲏⲉⲓ ⲛⲓⲙ ⲙⲛ ⲛⲉⲩⲙⲉϩ 
ⲥⲛⲁⲩ ϩⲁ ⲛⲉⲧϭⲁⲗⲱⲟⲩ ⲉⲣⲟⲟⲩ. ⲁⲩⲱ ⲛⲑⲉ ⲉⲧⲉⲣⲉ ⲡⲛⲟⲩⲧⲉ ⲛⲁϫⲛⲉ ⲡⲉⲓⲣⲱⲙⲉ 
ⲥⲛⲁⲩ ⲙⲛ ⲛⲉⲧⲥⲩⲙⲫⲱⲛⲉⲓ ⲛⲙⲙⲁⲩ ⲧⲁⲓ ⲟⲛ ⲧⲉ ⲑⲉ ⲉⲧϥⲛⲁϫⲛⲉ ⲧⲙⲁⲁⲩ ⲛⲧ 
ⲥⲩⲛⲁⲅⲱⲅⲏ ⲙⲛ ⲧⲉⲧⲛⲏⲩ ⲙⲛⲛⲥⲱⲥ ⲧⲉⲥⲙⲉϩ ⲥⲛⲧⲉ ⲙⲛ ⲛⲕⲟⲟⲩⲉ ⲧⲏⲣⲟⲩ ⲉⲧ
ⲥⲩⲙⲫⲱⲛⲉⲓ ⲛⲙⲙⲁⲩ. ⲣⲱⲙⲉ ⲛⲓⲙ ϩⲣⲁⲓ ⲛϩⲏⲧⲛ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ 
ⲉⲧⲧⲏϣ ⲉϩⲉⲛ ϩⲃⲏⲩⲉ ⲉⲣⲉⲣ ⲭⲣⲉⲓⲁ ⲙⲙⲟⲟⲩ ⲛϩⲏⲧⲟⲩ ⲉⲓⲧⲉ ⲛⲉⲧϩⲙ ⲡⲙⲁ 
ⲙⲡⲣⲟ ⲉⲓⲧⲉ ⲛⲉⲧϩⲙ ⲡⲙⲁ ⲛⲟⲩⲱⲙ ⲉⲓⲧⲉ ⲛⲉⲧϩⲙ ⲡⲙⲁ ⲛⲛⲣⲱⲙⲉ ⲉⲧϣⲱⲛⲉ 
ⲏ ⲛⲉⲧϩⲙ ⲡⲟⲩⲟⲟⲧⲉ ⲏ ⲙⲡⲁ ⲧⲇⲓⲁⲕⲟⲛⲓⲁ ⲏ ϭⲉⲗⲁⲁⲩ ⲛⲣⲱⲙⲉ ϩⲟⲗⲱⲥ 
 
ⲉϥⲇⲓⲁⲕⲟⲛⲉⲓ ϩⲛ ϩⲱⲃ ⲛⲓⲙ ⲉⲩⲛⲁϣⲱⲡⲉ ⲧⲏⲣⲟⲩ ϩⲁ ⲧⲉⲝⲟⲩⲥⲓⲁ ⲛⲛⲉⲩⲣⲙ 
ⲛⲏⲓ ⲡⲟⲩⲁ ⲡⲟⲩⲁ ϩⲙ ⲡⲏⲓ <pb xml:id="ⲩ︦ⲝ︦ⲍ︦"/> ⲉⲧϥⲛϩⲏⲧϥ ⲁⲩⲱ ⲛⲛⲉⲩⲉϣⲣ ⲗⲁⲁⲩ ⲛ
ϩⲱⲃ ⲉϫⲱⲟⲩ ⲙⲡⲟⲩϫⲛⲟⲩⲟⲩ ⲟⲩⲧⲉ ⲛⲛⲉⲩⲉϣⲃⲱⲕ ⲛⲗⲁⲁⲩ ⲛϩⲱⲃ ⲉⲙⲡⲟⲩ
ϫⲛⲟⲩⲟⲩ ⲁⲩⲱ ⲉⲩⲛⲁϣⲓⲛⲉ ⲛⲥⲁ ⲡⲉⲩⲟⲩϫⲁⲓ ϩⲛ ϩⲱⲃ ⲛⲓⲙ ⲉⲃⲟⲗ ϫⲉ ⲡⲛⲟⲩⲧⲉ 
ⲛⲁϫⲛⲟⲩⲟⲩ ⲉⲧⲉⲩⲯⲩⲭⲏ ⲛⲑⲉ ⲛⲟⲩⲁ ⲛⲛⲉⲧϭⲁⲗⲱⲟⲩ ⲉⲣⲟⲟⲩ ⲧⲏⲣⲟⲩ ϩⲙ ⲡⲏⲓ. 
ⲉⲩϣⲁⲛϭⲛ ⲟⲩⲣⲱⲙⲉ ϩⲛ ⲙⲡⲁ ⲧⲇⲓⲁⲕⲟⲛⲓⲁ ⲏ ⲛⲉⲧϩⲙ ⲡⲙⲁ ⲙⲡⲣⲟ ⲏ ϭⲉ
ⲗⲁⲁⲩ ⲛⲣⲱⲙⲉ ϩⲟⲗⲱⲥ ϩⲣⲁⲓ ⲛϩⲏⲧⲛ ⲉⲩⲉⲓⲛⲉ ⲉϩⲟⲩⲛ ⲛϩⲉⲛ ϣⲁϫⲉ ⲉⲧⲥⲩⲛⲁ
ⲅⲱⲅⲏ ⲏ ϩⲉⲛ ϩⲃⲏⲩⲉ ⲛⲉⲡⲣⲁ ⲏ ⲛϣⲗⲟϥ ⲏ ⲛϫⲣⲟⲡ ⲛϩⲏⲧ ⲛⲛⲉⲧⲛⲁⲥⲱⲧⲙ 
ⲉⲣⲟⲟⲩ ⲏ ϭⲉⲗⲁⲁⲩ ⲛϩⲱⲃ ⲛⲧⲉⲓϩⲉ ⲙⲙⲛⲧⲕⲟⲥⲙⲓⲕⲟⲛ ⲉⲙⲛⲧⲟⲩ ϩⲏⲩ ⲛϩⲏ
ⲧⲟⲩ ⲉⲩⲛⲁϥⲓⲧⲟⲩ ⲙⲙⲁⲩ ϩⲙ ⲡϩⲱⲃ ⲉⲧⲟⲩⲛϩⲏⲧϥ ⲁⲩⲱ ϩⲙ ⲡⲉⲩⲟⲣⲇⲓⲛⲟⲛ 
ⲛⲥⲉϣⲱⲡⲉ ⲛⲑⲉ ⲛⲛⲉⲥⲛⲏⲩ ⲧⲏⲣⲟⲩ ϩⲙ ⲡⲉⲩⲟⲣⲇⲓⲛⲟⲛ ⲉⲛⲧⲁⲩⲉⲓ ⲉϩⲟⲩⲛ ⲛϩⲏⲧϥ 
ⲉⲧⲥⲩⲛⲁⲅⲱⲅⲏ. ⲡⲉⲧⲛⲁϫⲟⲟⲥ ϩⲣⲁⲓ ⲛϩⲏⲧⲛ ⲉϥⲥⲕⲟⲡⲧⲉⲓ <pb xml:id="ⲩ︦ⲝ︦ⲏ︦"/> ⲏ ⲉϥⲥⲱⲃⲉ ⲏ 
 
ⲉϥϫⲓ ⲛϩⲣⲁϥ ϫⲉ ⲉⲓⲛⲁⲃⲱⲕ ⲉϩⲙⲟⲟⲥ ⲙⲛ ⲟⲩⲥϩⲓⲙⲉ ⲏ ⲙⲛ ⲧⲥⲱⲛⲉ ⲛⲛⲓⲙ ⲏ 
ⲙⲛ ⲧϣⲉⲉⲣⲉ ⲛⲛⲓⲙ ⲉⲩⲛⲁϣⲱⲡⲉ ⲉⲩⲥϩⲟⲩⲟⲣⲧ ϩⲛ ⲟⲩⲛⲟϭ ⲛϭⲱⲛⲧ ⲉⲃⲟⲗ ϩⲓⲧⲙ 
ⲡⲛⲟⲩⲧⲉ ⲉⲃⲟⲗ ϫⲉ ⲉⲡⲙⲁ ⲛⲥⲉⲧⲛⲧⲱⲛⲟⲩ ⲉⲛⲉⲛⲧⲁⲩϫⲟⲟⲥ ϫⲉ ϯⲛⲁϫⲓ ϩⲣⲁⲓ ϩⲛ 
ⲛⲉⲕⲉⲛⲧⲟⲗⲏ ⲧⲁⲙⲟⲩϣⲧ ⲛⲛⲉⲕϩⲓⲟⲟⲩⲉ ⲁⲩϫⲓ ϩⲣⲁⲩ ⲛⲧⲟⲟⲩ ϩⲛ ϩⲉⲛ ϣⲁϫⲉ 
ⲛⲥⲱⲃⲉ ⲁⲩⲱ ⲁⲩⲃⲟⲗⲃⲗ ϩⲛ ϩⲉⲛ ⲛⲃⲏⲩⲉ ⲙⲙⲛⲧⲁⲕⲁⲑⲁⲣⲧⲟⲥ ⲛⲑⲉ ⲛⲛⲣⲓⲣ 
ⲉⲧⲃⲟⲗⲃⲗ ϩⲛ ⲁⲕⲁⲑⲁⲣⲥⲓⲁ ⲛⲓⲙ ⲉⲩⲥⲟⲃⲧⲉ ⲛⲧⲉⲩⲯⲩⲭⲏ ⲉⲕⲟⲛⲥⲥ ϩⲙ ⲡϭⲱⲛⲧ 
ⲙⲡⲛⲟⲩⲧⲉ ϩⲙ ⲡⲉϩⲟⲟⲩ ⲛⲧⲟⲣⲅⲏ ⲛⲑⲉ ⲙⲡⲣⲓⲣ ⲉⲧⲥⲃⲧⲱⲧ ⲉⲕⲟⲛⲥϥ. ⲡⲁⲗⲓⲛ ⲟⲛ 
ⲙⲛⲛⲥⲁ ⲛⲉⲓϩⲃⲏⲩⲉ ⲧⲏⲣⲟⲩ ⲛⲥⲉϭⲛ ϩⲉⲛ ⲣⲱⲙⲉ ϩⲣⲁⲓ ⲛϩⲏⲧⲛ ⲉⲩⲟ ⲛⲛⲟⲉⲓⲕ 
ⲉⲧⲉⲩⲯⲩⲭⲏ ⲙⲁⲩⲁⲁⲩ ϩⲛ ϩⲉⲛ ⲙⲉⲉⲩⲉ ⲉⲩϫⲁϩⲙ ⲉⲩⲡⲟⲣⲛⲉⲩⲉ ϩⲛ ⲡⲉⲩϩⲏⲧ 
ⲛⲑⲉ ⲟⲛ ⲉⲧⲉⲩⲥⲩⲛⲏⲑⲉⲓⲁ ⲧⲉ ⲧⲁⲓ ϫⲓⲛ ⲧⲉⲩⲁⲣⲭⲏ ⲛ<pb xml:id="ⲩ︦ⲝ︦ⲑ︦"/>ϭⲓ ⲛⲉⲧⲟ ⲛⲁⲑⲏⲧ 
ϩⲣⲁⲓ ⲛϩⲏⲧⲉ ⲙⲡⲟⲩⲥⲉⲓ ϩⲛ ⲧⲉⲩⲯⲩⲭⲏ ϣⲁ ϩⲟⲩⲛ ⲉⲧⲉⲛⲟⲩ ⲙⲡⲉϫⲡⲓⲟ ⲙⲡ
ϣⲁϫⲉ ⲙⲡⲉⲡⲣⲟⲫⲏⲧⲏⲥ ϫⲉ ϩⲛ ⲛⲁⲓ ⲧⲏⲣⲟⲩ ⲙⲡⲥⲕⲧⲟⲥ ⲉⲣⲟⲓ ϩⲙ ⲡⲉⲥϩⲏⲧ 
 
ⲧⲏⲣϥ ⲛϭⲓ ⲧⲁⲑⲏⲧ ⲛⲧⲉ ⲓⲟⲩⲇⲁ. ⲉⲩϣⲁⲛϭⲛ ⲟⲩⲣⲱⲙⲉ ϩⲛ ⲙⲡⲁ ⲧⲇⲓⲁⲕⲟⲙⲓⲁ 
ⲏ ϭⲉⲗⲁⲁⲩ ⲛⲣⲙ ⲛⲣⲁⲛ ϩⲣⲁⲓ ⲛϩⲏⲧⲛ ⲉⲩϯⲧⲱⲛ ϩⲛ ⲗⲁⲁⲩ ⲛϩⲱⲃ ⲟⲩⲃⲉ 
ⲡⲉⲓⲣⲱⲙⲉ ⲥⲛⲁⲩ ⲡⲉⲓⲱⲧ ⲛⲛⲉⲓⲥⲩⲛⲁⲅⲱⲅⲏ ⲙⲛ ⲡⲉϥⲙⲉϩ ⲥⲛⲁⲩ ⲙⲛ ⲛⲉⲧϥ
ⲛⲁ [..] ⲁⲁⲩ ⲛⲁϥ ⲛⲣⲉϥϫⲓ ϣⲟϫⲛⲉ ⲉⲩⲛⲁϥⲓⲧⲟⲩ ⲙⲙⲁⲩ ϩⲙ ⲡⲉⲩϩⲱⲃ ⲁⲩⲱ 
ϩⲙ ⲡⲉⲩⲟⲣⲇⲓⲛⲟⲛ ⲛⲥⲉϣⲱⲡⲉ ϩⲙ ⲡⲟⲣⲇⲓⲛⲟⲛ ⲛⲛⲉⲛⲧⲁⲩⲉⲓ ⲉϩⲟⲩⲛ ⲛⲃⲣⲣⲉ ⲉⲧ
ⲥⲩⲛⲁⲅⲱⲅⲏ. ⲉⲣϣⲁⲛ ⲟⲩⲁ ⲇⲉ ϩⲛ ⲛⲣⲙ ⲛⲣⲁⲛ ⲉⲓⲧⲉ ⲟⲩⲣⲙ ⲛⲏⲓ ⲡⲉ ⲏ ⲟⲩⲡⲁ 
ⲧⲇⲓⲁⲕⲟⲙⲓⲁ ⲏ ϭⲉⲗⲁⲁⲩ ⲛⲣⲙ ⲛⲣⲁⲛ ⲡⲁⲣⲁⲓⲧⲉⲓ ϩⲛ ⲟⲩⲙⲛⲧϭⲱⲃ ⲏ ⲛⲧⲟϥ 
ⲙⲙⲛ ϭⲟⲙ ⲙⲙⲟϥ ⲉⲧⲁϩⲟ ⲉⲣⲁⲧⲟⲩ ⲛⲛⲣⲱⲙⲉ ⲉⲛⲧⲁⲩⲧⲟϣϥ ⲉⲣⲟⲟⲩ ⲏ ⲉⲣ 
ⲡϩⲱⲃ ⲉⲛⲧⲁⲩⲧⲟϣϥ <pb xml:id="ⲩ︦ⲟ︦"/> ⲉⲣⲟϥ ⲉϥⲉϣⲱⲡⲉ ϩⲙ ⲡⲉϥⲟⲣⲇⲓⲛⲟⲛ ⲉⲛⲧⲁϥⲉⲓ 
ⲉϩⲟⲩⲛ ⲛϩⲏⲧϥ ⲛϣⲟⲣⲡ ⲉⲧⲥⲩⲛⲁⲅⲱⲅⲏ. ⲟⲩⲟⲛ ⲛⲓⲙ ⲛⲟⲩⲟⲉⲓϣ ⲛⲓⲙ ⲉⲧⲛⲁ
ϣⲱⲡⲉ ⲉϥⲟ ⲛⲁⲧⲥⲱⲧⲙ ϩⲣⲁⲓ ⲛϩⲏⲧⲛ ⲛⲥⲁ ⲛⲛⲟⲙⲟⲥ ⲉⲧⲕⲏ ⲛⲁⲛ ⲉϩⲣⲁⲓ ⲉⲩⲟ 
ⲁⲛ ⲛⲁⲧⲥⲱⲧⲙ ⲛⲥⲁ ⲣⲱⲙⲉ ⲏ ⲛⲥⲁ ⲛϣⲁϫⲉ ⲛϣⲁϫⲉ ⲛⲣⲱⲙⲉ ⲁⲗⲗⲁ ⲉⲩⲟ ⲛⲁⲧ
ⲥⲱⲧⲙ ⲛⲥⲁ ⲡⲛⲟⲩⲧⲉ ⲙⲛ ⲛⲉϥϣⲁϫⲉ ⲁⲩⲱ ⲉⲡϫⲓⲛϫⲏ ⲛⲁⲩ ⲧⲉ ⲧⲉⲩϩⲩⲡⲟⲙⲟⲛⲏ 
ⲉⲓⲕⲏ ⲇⲉ ⲟⲛ ⲛϩⲱⲃ ⲛⲓⲙ ⲉⲧⲟⲩⲉⲓⲣⲉ ⲙⲙⲟⲟⲩ ϩⲛ ⲧⲉⲩⲙⲛⲧⲁⲧⲥⲃⲱ ⲥⲥⲟⲧⲡ 
 
ⲉⲧⲣⲉⲩⲃⲱⲕ ⲉⲃⲟⲗ ⲛϩⲏⲧⲉ ⲏ ⲉⲧⲣⲉⲩⲛⲟϫⲟⲩ ⲉⲃⲟⲗ ⲛϩⲏⲧⲉ ⲛϩⲟⲩⲟ ⲉⲧⲣⲉⲁⲛⲉⲭⲉ 
ⲙⲙⲟⲟⲩ ϩⲛ ⲛⲉϩⲃⲏⲩⲉ ⲉⲑⲟⲟⲩ ⲉⲧⲟⲩⲛⲁⲁⲁⲩ ϩⲣⲁⲓ ⲛϩⲏⲧⲉ ϩⲛ ⲙⲛⲧⲁⲧⲥⲱⲧⲙ 
ⲛⲓⲙ. ⲉⲩϣⲁⲛϭⲛ ⲟⲩⲣⲱⲙⲉ ϩⲣⲁⲓ ⲛϩⲏⲧⲛ ⲛⲟⲩⲟⲉⲓϣ ⲛⲓⲙ ⲉϥϫⲱ ⲙⲙⲟⲥ 
ⲙⲡⲉⲧϩⲓⲧⲟⲩⲱϥ ⲏ ⲡⲉϥⲥⲟⲛ ϫⲉ ⲛϭⲁⲩⲟ ⲛⲃⲱⲱⲃⲉ ⲏ ϫⲉ ⲛϭⲁⲩⲟ ⲛⲃⲱⲱⲛⲉ 
ⲛϭⲟⲟⲩⲣⲉ <pb xml:id="ⲩ︦ⲟ︦ⲁ︦"/> ⲉϥⲉϣⲱⲡⲉ ⲛⲧⲟϥ ⲉϥⲥⲟϣϥ ⲛⲛⲁϩⲣⲙ ⲡⲛⲟⲩⲧⲉ ⲁⲩⲱ ⲉϥ
ⲧⲥⲧⲏⲩ ⲉⲃⲟⲗ ⲛⲛⲁϩⲣⲙ ⲡⲁⲅⲅⲉⲗⲟⲥ ϫⲉ ϥⲥⲱϣ ⲙⲡⲉⲧϩⲓⲧⲟⲩⲱϥ ϩⲛ ⲧⲉϥⲙⲛⲧ
ϫⲁⲥⲓ ϩⲏⲧ ⲛⲧⲁϥϫⲟⲟⲥ ⲁⲛ ϫⲉ ⲟⲩⲟⲉⲓ ⲛⲟⲩϩⲙϩⲁⲗ ⲏ ⲟⲩϭⲟⲟⲩⲣⲉ ⲏ ⲕⲉⲟⲩⲁ 
ⲛⲧⲟϥ ⲛⲧⲉⲓϩⲉ ⲉϥⲧⲛⲧⲱⲛ ⲉⲛⲁⲓ ⲁⲗⲗⲁ ⲉⲛⲧⲁϥϫⲟⲟⲥ ϫⲉ ⲟⲩⲉⲓ ⲛⲛⲉⲧⲟ ⲛⲁⲧ
ⲥⲱⲧⲙ ⲛⲧⲁϥϫⲟⲟⲥ ⲁⲛ ϫⲉ ⲛϭⲟⲟⲩⲣⲉ ⲏ ⲛϭⲁⲩⲟⲛ ⲛⲉⲧⲟ ⲛϩⲙϩⲁⲗ ⲙⲡⲛⲟⲃⲉ 
ⲁⲗⲗⲁ ⲛⲧⲁϥϫⲟⲟⲥ ϫⲉ ⲛⲉⲧⲉⲓⲣⲉ ⲙⲡⲛⲟⲃⲉ ⲛⲉⲧⲟ ⲛϩⲙϩⲁⲗ ⲙⲡⲛⲟⲃⲉ ⲛⲧⲉϥ
ϫⲟⲟⲥ ⲁⲛ ϫⲉ ⲛⲉⲧⲟ ⲛϩⲙϩⲁⲗ ⲏ ⲛϭⲟⲩⲣⲉ ⲛⲉⲧϩⲙ ⲛⲧⲁⲕⲟ ⲁⲗⲗⲁ ⲛⲧⲁϥϫⲟⲟⲥ 
ϫⲉ ⲡϣⲏⲣⲉ ⲛⲁⲧⲥⲱⲧⲙ ϩⲙ ⲡⲧⲁⲕⲟ. ⲏ ⲙⲡⲉⲛⲁⲩ ⲉⲡⲁⲓ ⲏ ⲉⲛⲁⲓ ⲉⲧⲙⲙⲁⲩ 
ⲉϯⲥⲟⲟⲩⲛ ⲁⲛⲟⲕ ϫⲉ ⲛⲓⲙ ⲛⲉ ϫⲉ ⲁⲩⲣ ϣⲙⲙⲟ ⲉⲣⲟ ⲛⲟⲩⲏⲣ ϩⲙ ⲡⲧⲣⲉ ⲡⲛⲟⲩⲧⲉ 
 
ⲛⲟϫⲟⲩ ⲉⲃⲟⲗ ⲛϩⲏⲧⲉ ⲉⲧⲃⲉ ⲧⲉⲩⲙⲛⲧⲁⲧⲥⲱⲧⲙ ⲙⲛ ⲡⲉⲩϯⲧⲱⲛ ⲙⲛ ⲛⲉⲩⲕⲉ
ϩⲃⲏⲩⲉ ⲉⲑⲟ(ⲩⲟⲃ)ⲟⲩ ⲙⲙⲁⲧⲉ ⲁⲛ ⲁⲗⲗⲁ ⲉⲃⲟⲗ ⲟⲛ ϫⲉ ⲁⲩⲥⲉϣϥ ⲛⲉⲧϩⲓ
ⲧⲟⲩⲱⲟⲩ ϩⲛ ϩⲉⲛ ϣⲁϫⲉ ⲛⲧⲉⲓⲙⲓⲛⲉ ϫⲉ ⲁⲩϩⲁⲣⲉϩ ⲉⲛⲉⲛⲧⲟⲗⲏ ⲉⲧⲕⲏ ⲉϩⲣⲁⲓ 
ϩⲛ ⲛⲥⲩⲛⲁⲅⲱⲅⲏ ⲙⲡⲛⲟⲩⲧⲉ ⲏ ϫⲉ ⲁⲩϫⲱ ⲉⲡϩⲗⲗⲟ ⲙⲡϩⲱⲃ ⲉⲛⲧⲁⲩⲛⲁⲩ 
ⲉⲣⲟϥ ⲏ ⲡⲉⲛⲧⲁⲩⲉⲓⲙⲉ ⲉⲣⲟϥ ϫⲉ ⲟⲩⲡⲉⲑⲟⲟⲩ ⲡⲉ. ⲉϣϫⲉ ⲁ ⲛⲁⲓ ⲉⲧⲙⲙⲁⲩ 
ⲉⲛⲧⲁⲩⲃⲱⲕ ⲏ ⲉⲛⲧⲁⲩⲛⲟϫⲟⲩ ⲉⲃⲟⲗ ⲛϩⲏⲧⲉ ⲛⲁⲩ ⲉⲣⲁϣⲉ ⲏ ⲧⲱⲧ ⲛϩⲏⲧ ⲛⲛⲉ
ϩⲟⲟⲩ ⲧⲏⲣⲟⲩ ⲉⲧⲁⲩⲟⲩⲏϩ ⲛⲙⲙⲉ ϫⲉ ⲥⲉⲡⲁⲣⲁⲃⲁ ⲁⲩⲱ ⲥⲉⲕⲱⲙϣ ⲛⲥⲁ 
ⲛϣⲁϫⲉ ⲏ ⲛⲛⲟⲙⲟⲥ ⲉⲛⲧⲁ ⲛⲉⲛⲉⲓⲟⲧⲉ ⲕⲁⲁⲩ ⲛⲁⲛ ⲉϩⲣⲁⲓ ⲉⲓⲉ ⲥⲉⲛⲁϫⲓ ⲧⲱⲧ 
ⲛϩⲏⲧ ⲟⲛ ⲉⲛⲉϩ ⲛϭⲓ ⲛⲉⲧⲛⲁⲡⲁⲣⲁⲃⲁ ⲏ ⲛⲉⲧⲛⲁⲕⲱⲙϣ ⲛⲥⲱⲟⲩ ⲛⲟⲩⲟⲉⲓϣ ⲛⲓⲙ. 
ⲛⲉⲧⲛⲁⲙⲟⲕⲙⲉⲕ ⲛⲟⲩⲟⲉⲓϣ ⲛⲓⲙ ϩⲣⲁⲓ ⲛϩⲏⲧⲛ ⲉⲕⲱ ⲛⲥⲱⲟⲩ ⲛⲛⲉⲛⲧⲁ ⲛⲉⲛ
ⲉⲓⲟⲧⲉ ⲧⲥⲁⲃⲟⲛ ⲉⲣⲟⲟⲩ ⲛϣⲁϫⲉ ⲉⲛⲧⲁⲩϩⲱⲛ ⲙⲙⲟⲟⲩ ⲉⲧⲟⲟⲧⲛ ⲏ ⲛⲉⲛ<pb xml:id="ⲩ︦ⲟ︦ⲅ︦"/> 
ⲧⲁⲩⲥⲁϩⲟⲩ ⲛⲁⲛ ⲧⲏⲣⲟⲩ ⲣ ϣⲣⲡ ⲧⲁⲙⲉ ⲧⲙⲓⲛⲉ ⲛⲣⲱⲙⲉ ⲉⲧⲙⲙⲁⲩ ⲛⲁⲧ
ⲥⲃⲱ ϫⲉ ⲟⲩ ⲙⲟⲛⲟⲛ ϫⲉ ϩⲉⲛ ⲥⲟϭ ⲛⲉ ⲏ ϩⲉⲛ ⲡⲁⲣⲑⲉⲛⲟⲥ ⲛⲥⲟϭ ⲛⲉ ⲉⲙⲛⲧⲁⲩ 
ⲛⲉϩ ϩⲛ ⲛⲉⲩϩⲛⲁⲁⲩ ⲙⲛ ⲛⲉⲩⲗⲁⲙⲡⲁⲥ ⲁⲗⲗⲁ ϫⲉ ⲟⲩⲛⲟⲉⲓⲕ ⲟⲛ ⲧⲉ ⲧⲉⲩⲯⲩ
 
ⲭⲏ ⲉⲩⲟ ⲛⲛⲟⲉⲓⲕ ⲉⲣⲟⲥ ϩⲓⲧⲙ ⲡⲇⲁⲓⲙⲱⲛ ϩⲛ ⲙⲙⲛⲧⲁⲧⲥⲱⲧⲙ ⲙⲛ ⲛϯⲧⲱⲛ 
ⲙⲛ ⲛϫⲱϩⲙ ⲙⲛ ⲡⲉⲩϩⲏⲧ ⲉⲑⲟⲟⲩ ⲉⲁⲛⲟⲙⲓⲁ ⲛⲓⲙ ⲉⲃⲟⲗ ϫⲉ ⲣϣⲁⲛⲧⲙ 
ⲡϩⲏⲧ ⲙⲡⲣⲱⲙⲉ ⲣⲱ ϫⲱϩⲙ ⲙⲉϥⲣ ⲛⲟⲃⲉ ⲟⲩⲧⲉ ⲉⲣϣⲁⲛⲧⲙ ⲧⲉϥⲯⲩⲭⲏ 
ⲗⲱⲱⲙⲉ ϩⲛ ⲧⲁⲕⲁⲑⲁⲣⲥⲓⲁ ⲙⲉϥⲣ ⲁⲧⲥⲱⲧⲙ ⲙⲉϥϣⲱⲡⲉ ⲛⲁϥ ⲛⲥⲁⲃⲉ ⲙⲁⲩ
ⲁⲁϥ. ⲟⲩⲟⲛ ⲛⲓⲙ ⲉⲧⲛⲁⲕⲱ ⲛⲥⲱⲟⲩ ⲛⲛⲉⲓϣⲁϫⲉ ⲧⲏⲣⲟⲩ ⲙⲛ ⲛⲉⲓⲧⲱϣ ⲧⲏⲣⲟⲩ 
ⲛⲟⲩⲟⲉⲓϣ ⲛⲓⲙ ϩⲣⲁⲓ ⲛϩⲏⲧⲉ ⲛⲉⲡⲛ︦ⲁ︦ ⲛⲁⲕⲁⲑⲁⲣⲧⲟⲛ ⲛⲁϭⲟⲥϭⲥ ⲛϩⲏⲧⲟⲩ ϩⲛ 
ⲧⲙⲏⲧⲉ ⲙⲡⲉⲩϩⲏⲧ ⲛⲁⲧⲥⲃⲱ ϩⲙ ⲡⲉⲩⲟⲩⲣⲟⲧ ⲛⲇⲁⲓⲙⲟⲛⲓⲟⲛ ϩⲣⲁⲓ ϩⲛ ⲛⲟⲃⲉ 
ⲛⲓⲙ. <pb xml:id="ⲩ︦ⲟ︦ⲇ︦"/> ⲉϣϫⲉ ⲙⲡⲟⲩⲣ ⲡⲁⲓ ⲛϩⲏⲧⲉ ϩⲣⲁⲓ ϩⲛ ⲛⲉϩⲟⲟⲩ ⲉⲛⲧⲁⲩⲟⲩⲉⲓⲛⲉ 
ⲛϭⲓ ⲛⲉⲡⲛ︦ⲁ︦ ⲛⲧⲡⲟⲣⲛⲉⲓⲁ ⲙⲛ ϩⲱⲃ ⲛⲓⲙ ⲉⲑⲟⲟⲩ ϩⲁ ⲑⲏ ⲉⲙⲡⲁⲧⲉ ⲡⲛⲟⲩⲧⲉ 
ⲃⲟⲏⲑⲉⲓ ⲉⲣⲟⲛ ϩⲛ ⲛⲉⲓϣⲁϫⲉ ⲧⲏⲣⲟⲩ ⲉⲓⲉ ⲛⲥⲉⲛⲁⲟⲣϫⲉ ⲁⲛ ⲟⲛ ⲛϭⲓ ⲛⲉⲡⲛ︦ⲁ︦ 
ⲛⲥⲁⲧⲁⲛⲁⲥ ϩⲙ ⲡϫⲱϩⲙ ⲙⲛ ⲡⲥⲱⲱϥ ⲙⲛ ⲡϫⲓⲟⲩⲉ ⲙⲛ ⲡϭⲟⲗ ⲙⲛ ⲧⲙⲛⲧ
ⲁⲧⲥⲱⲧⲙ ⲙⲛ ⲡϯⲧⲱⲛ ⲙⲛ ϩⲱⲃ ⲛⲓⲙ ⲛⲃⲟⲧⲉ ϩⲣⲁⲓ ϩⲙ ⲡϩⲏⲧ ⲛⲛⲉⲧⲛⲁⲥⲁ
ϩⲱⲟⲩ ⲉⲃⲟⲗ ⲛⲛⲉⲛⲧⲁ ⲡⲛⲟⲩⲧⲉ ϩⲱⲛ ⲙⲙⲟⲟⲩ ⲉⲧⲟⲟⲧⲛ ϩⲙ ⲡⲉϥϣⲟϫⲛⲉ ⲉⲛ
ⲧⲁϥϭⲙ ⲡⲉⲛϣⲓⲛⲉ ⲛϩⲏⲧϥ ϩⲛ ⲛⲉϥⲙⲛⲧϣⲁⲛ ϩⲧⲏϥ ⲧⲏⲣⲟⲩ. ⲛⲉⲧⲛⲁⲕⲱ 
ⲛⲥⲱⲟⲩ ⲛⲛⲉⲓϣⲁϫⲉ ⲙⲛ ⲛⲉⲓⲧⲱϣ ϩⲣⲁⲓ ⲛϩⲏⲧⲉ ⲛⲟⲩⲟⲉⲓϣ ⲛⲓⲙ ⲡⲥⲁⲧⲁⲛⲁⲥ ⲡⲉ 
ⲛⲧⲁϥⲥⲟⲧⲡⲥ ⲛⲁϥ ϫⲓⲛ ⲛϣⲟⲣⲡ ⲉϯ ⲟⲩⲃⲉ ⲡⲣⲱⲙⲉ ⲉⲛⲧⲁ ⲛϫⲟⲉⲓⲥ ⲡⲛⲟⲩⲧⲉ 
 
ⲧⲁⲙⲓⲟϥ ϩⲛ ⲛⲉϥϭⲓϫ ϥⲛⲁⲉⲓ ⲉϩⲟⲩⲛ ⲏ ⲉϩⲣⲁⲓ ⲉϫⲛ ⲧⲉϥⲯⲩⲭⲏ ⲛϥⲙⲟⲟⲩ
<pb xml:id="ⲩ︦ⲟ︦ⲉ︦"/>ⲧⲟⲩ ϩⲙ ⲡⲛⲟⲃⲉ ⲡⲛⲟⲃⲉ ⲉⲧⲟⲩⲛⲁⲁϥ ϩⲛ ⲧⲉⲩⲙⲛⲧⲁⲧⲥⲱⲧⲙ ⲙⲛ ⲧⲉⲩ
ⲡⲁⲣⲁⲃⲁⲥⲓⲥ ⲛⲑⲉ ⲙⲡⲉⲛⲧⲁϥⲙⲟⲩⲟⲩⲧ ⲙⲡⲉϥϫⲁϫⲉ ϩⲛ ⲟⲩⲥⲏϥⲉ ⲙⲛ ⲟⲩⲙⲉ
ⲣⲉϩ ϩⲙ ⲡⲧⲣⲉϥⲉⲓ ⲉϩⲣⲁⲓ ⲉϫⲱϥ ϩⲛ ⲟⲩⲕⲣⲟϥ. ⲛⲉⲧⲛⲁⲥⲁϩⲱⲟⲩ ⲉⲃⲟⲗ ⲛⲛⲉⲓ
ϣⲁϫⲉ ⲙⲛ ⲛⲉⲓⲧⲱϣ ϩⲣⲁⲓ ⲛϩⲏⲧⲛ ⲛⲟⲩⲟⲉⲓϣ ⲛⲓⲙ ⲡⲛⲟⲃⲉ ⲛⲁⲙⲟⲩϩ ϩⲣⲁⲓ 
ⲛϩⲏⲧⲟⲩ ⲛⲑⲉ ⲛⲟⲩⲕⲱϩⲧ ⲉϥϫⲉⲣⲟ ⲁⲩⲱ ⲡⲉⲩϩⲏⲧ ⲛⲁ [..] ⲙ [..] ⲙ ⲛⲑⲉ ⲛⲟⲩⲧⲣⲓⲣ 
ϩⲙ ⲡϣⲁϩ ⲛⲧⲉⲩⲙⲛⲧⲁⲧⲥⲱⲧⲙ ⲙⲛ ⲧⲁⲕⲁⲑⲁⲣⲥⲓⲁ ⲉⲧⲟⲩⲉⲓⲣⲉ ⲙⲙⲟⲥ ⲏ ⲉⲧⲟⲩ
ⲛⲁⲁⲁⲥ ⲁⲩⲱ ⲧⲉⲩⲯⲩⲭⲏ ⲛⲁⲕⲣⲟⲙⲣⲙ ⲛⲑⲉ ⲛϩⲉⲛ ϫⲃⲃⲉⲥ. ⲉϣϫⲉ ⲛⲁⲛⲟⲩ 
ⲛⲉ ⲛⲧⲁⲩⲙⲟⲟⲩⲧⲟⲩ ⲁⲛ ϩⲛ ⲧⲥⲏϥⲉ ⲛϩⲟⲩⲟ ⲉⲛⲉⲛⲧⲁⲩⲙⲟⲟⲩⲧⲟⲩ ϩⲙ ⲡϫⲱϩⲙ 
ⲙⲛ ⲡϫⲓⲟⲩⲉ ⲙⲛ ⲧⲙⲛⲧⲁⲧⲥⲱⲧⲙ ⲛⲥⲁ ⲧⲙⲉ ϩⲣⲁⲓ ⲛϩⲏⲧⲉ ϩⲁ ⲑⲏ ⲙⲡⲁⲧⲉ 
ⲡⲛⲟⲩⲧⲉ ϭⲙ ⲡⲉⲛϣⲓⲛⲉ ⲛϩⲏⲧϥ ϩⲙ ⲡⲉϥϣⲟϫⲛⲉ ⲉⲧⲙⲉϩ ⲛⲛⲁ ⲉⲓⲉ ⲛⲁⲛⲟⲩ 
ⲛⲉ ⲛⲧⲁⲩ<pb xml:id="ⲩ︦ⲟ︦︦ϝ︦"/>ⲙⲟⲟⲩⲧⲟⲩ ⲁⲛ ⲟⲛ ϩⲛ ⲧⲥⲏϥⲉ ⲛϩⲟⲩⲟ ⲉⲛⲉⲧⲟⲩⲛⲁⲙⲟⲟⲩⲧⲟⲩ 
ϩⲛ ⲛⲉⲓⲙⲛⲧⲁⲥⲉⲃⲏⲥ ⲉⲧⲙⲙⲁⲩ ϩⲙ ⲡⲧⲣⲉⲩⲕⲱ ⲛⲥⲱⲟⲩ ⲛⲛⲉⲓϣⲁϫⲉ ⲙⲛ ⲛⲉⲓ
ⲧⲱϣ ⲧⲏⲣⲟⲩ. ⲉϣϫⲉ ⲧⲉⲟⲃϣ ⲏ ⲁⲣⲉⲣ ⲡⲱⲃϣ ⲛⲛⲉϣϭⲁ ⲏ ⲛϣⲱⲱϭⲉ ⲉⲛⲧⲁⲩ
 
ϣⲱⲡⲉ ⲙⲙⲟ ϩⲁ ⲑⲏ ⲙⲡⲁⲧⲉ ⲡⲡⲉⲧϫⲟⲥⲉ ⲡⲛⲟⲩⲧⲉ ⲡϣⲁⲛ ϩⲧⲏϥ ϭⲙ ⲡⲉⲛϣⲓⲛⲉ 
ϩⲙ ⲡⲉϥⲛⲁ ⲙⲛ ⲛⲉϥⲭⲁⲣⲓⲥⲙⲁ ⲛⲁⲧⲣ ϩⲧⲏⲩ ⲕⲱⲧⲉ ⲏ ⲙⲟⲩϣⲧ ϩⲛ ⲧⲟⲩϫⲓⲥⲉ 
ⲁⲩⲱ ϩⲛ ⲛⲟⲩⲙⲏⲣⲟⲥ ⲙⲛ ⲛⲟⲩϭⲓϫ ⲙⲛ ⲛⲟⲩⲟⲩⲉⲣⲏⲧⲉ ⲁⲩⲱ ⲧⲟⲩⲙⲉⲥⲑⲏⲧ 
ⲙⲛ ϩⲏⲧⲉ ⲙⲛ ⲛⲟⲩⲥⲡⲓⲣⲟⲟⲩⲉ ⲁⲩⲱ ⲧⲟⲩⲕⲉⲁⲡⲉ ⲙⲛ ⲡⲟⲩⲙⲁⲕϩ ⲙⲛ ⲛⲟⲩⲛⲁϩⲃ 
ⲏ ϩⲓϫⲛ ⲛⲟⲩϭⲃⲟⲓ ⲡⲙⲁ ⲉⲛⲧⲁ ⲡϩⲟϥ ⲕⲉⲥⲕⲱⲥϥ ⲉⲃⲟⲗ ϩⲓϫⲱ ⲁⲩⲱ ⲧⲉⲛⲁϭⲓⲛⲉ 
ⲛⲛⲉϣϭⲁ ⲏ ⲛϣⲱⲱϭⲉ ⲛϩⲏⲧⲟⲩ ⲧⲏⲣⲟⲩ ϣⲁ ϩⲣⲁⲓ ⲉⲩⲙⲉⲣⲟⲥ ϩⲛ ⲛⲕⲉⲧⲏⲏⲃⲉ 
ϣⲏⲙ ⲙⲛ ⲛⲟⲩⲟⲩⲉⲣⲏⲧⲉ ⲁⲩⲱ ⲛⲟⲩϭⲓϫ ⲁⲩⲱ ⲧⲉⲛⲉⲉⲓⲙⲉ <note note="sic exit">.</note> 
 

ⲓ︦ⲱ︦ 

<pb xml:id="ⲫ︦ⲙ︦ⲅ︦"/> ⲥⲱⲙⲁ ⲕⲁⲧⲁ ⲟⲩⲛⲟϭ ⲁⲛ ⲛⲕⲁⲓⲣⲟⲥ ϫⲉ ⲉⲣⲉ ⲟⲩⲁ ⲛⲁϫⲟⲟⲥ ϫⲉ 
ⲁ ⲡⲁⲓ ⲁⲥⲁⲓ ⲏ ϥⲛⲁⲁⲥⲁⲓ ⲣⲱ ⲛⲟⲩⲕⲟⲩⲓ ⲉⲃⲟⲗϩⲙ ⲡⲉⲧⲕⲁⲥ ⲉⲧϥⲛϩⲏⲧϥ ⲁⲗⲗⲁ 
ⲕⲁⲧⲁ ϩⲟⲟⲩ ϩⲟⲟⲩ ⲏ ⲟⲩϣⲏⲙ ⲟⲩϣⲏⲙ ⲛⲑⲉ ⲛⲟⲩⲕⲱϩⲧ ⲉⲁⲩⲟϣⲙⲉϥ ⲙ
ⲡⲟⲩⲉϣⲛ ⲣⲁⲧϥ ϩⲛ ⲙⲙⲁ ⲉⲧϣⲟⲕϩ ⲏ ⲉⲧϭⲏⲩ ⲉⲧⲟⲩⲏⲩ ⲉϩⲟⲩⲛ ⲛⲧⲁϥϫⲉⲣⲟ 
ⲛϩⲏⲧⲟⲩ ⲧⲏⲣⲟⲩ ⲁⲩⲱ ⲟⲩⲙⲟⲉⲓϩⲉ ⲡⲉ ϫⲉ ⲁ ⲡⲙⲟⲟⲩ ϩⲁⲧⲉ ϩⲓϫⲱϥ ϩⲓ ⲧⲡⲉ 
ⲙⲙⲟϥ ⲡⲁⲗⲓⲛ ⲟⲛ ϥⲛⲉϩⲥⲉ ϩⲓ ϩⲣⲉ ⲙⲛⲛⲥⲁ ⲡⲉⲓⲛⲟϭ ⲛⲟⲩⲉ ⲉⲡⲉⲥⲏⲧ ⲁⲩⲱ ⲙⲛ
ⲛⲥⲁ ⲧⲉⲓⲁϣⲏ ⲙⲙⲟⲟⲩ ⲉⲧϩⲁⲧⲉ ⲛⲥⲁ ⲧⲡⲉ ⲙⲙⲟϥ ⲁⲩⲱ ϥⲛⲏⲩ ⲉϩⲣⲁⲓ ⲉϥⲃⲣⲃⲣ 
ϩⲱⲥ ⲉϣϫⲉ ⲉⲩⲛⲓϥⲉ ⲛⲥⲱϥ ϩⲓⲧⲛ ⲟⲩⲧⲏⲩ ϩⲛ ⲟⲩⲙⲁ ⲉϥⲟⲣϥ ⲉϩⲟⲩⲛ ⲉⲣⲉ ⲡⲧⲏⲩ 
ⲣⲱϩⲧ ⲉϩⲣⲁⲓ ⲉϫⲱϥ ⲛⲧⲡⲉ ⲙⲙⲟϥ ⲉϥⲱⲣⲃ ⲙⲡⲕⲱϩⲧ ⲉϩⲟⲩⲛ ⲏ ⲉϩⲣⲁⲓ ⲉⲛ
ⲧⲟⲡⲟⲥ ⲉⲧϥϫⲉⲣⲟ ⲛϩⲏⲧⲟⲩ ϣⲁⲛⲧϥⲣⲟⲕϩⲟⲩ ⲙⲛ ϩⲛⲟ ⲛⲓⲙ ⲉⲧⲛϩⲏⲧⲟⲩ ⲙⲛ 
ⲛⲕⲉⲙⲁ ⲧⲏⲣⲟⲩ ⲉⲧⲟⲩⲱⲛ ⲉϩⲟⲩⲛ ⲉⲣⲟⲟⲩ <pb xml:id="ⲫ︦ⲙ︦ⲇ︦"/> ⲁⲩⲱ ⲉⲛⲉⲩⲡⲣⲟⲥⲉⲭⲉ ⲁⲛ 
ⲛϭⲓ ⲛⲉⲧⲧⲏϣ ⲉⲡⲉⲓϩⲱⲃ ϫⲉ ⲣⲟⲉⲓⲥ ⲛⲉⲣⲉ ⲛϯⲕ ⲛⲕⲱϩⲧ ⲉⲧϫⲉⲣⲟ ϩⲛ ⲙⲙⲁ ⲉⲧ
 
ⲙⲙⲁⲩ ⲉⲧⲉϣϣⲉ ⲉϣⲣϣⲱⲣⲟⲩ ⲏ ⲉⲟⲩⲟϭⲡⲟⲩ ⲉϩⲣⲁⲓ ⲉϫⲙ ⲡⲉϣⲁϩ ⲉⲧϫⲉⲣⲟ 
ϩⲣⲁⲓ ⲛϩⲏⲧⲟⲩ ⲏ ⲙⲙⲁⲩ ⲛⲁϥⲱϭⲉ ⲉϩⲣⲁⲓ ⲛⲥⲉⲃⲗⲁⲡⲧⲉⲓ ⲛⲛⲕⲉⲧⲟⲛⲟⲥ ⲉⲧⲉϣϣⲉ 
ⲉⲣⲟⲉⲓⲥ ⲉⲣⲟⲟⲩ ⲙⲛ ⲛⲉⲧⲛϩⲏⲧⲟⲩ ⲧⲏⲣⲟⲩ ⲙⲛ ⲕⲉⲙⲁ ⲉⲧⲟⲩⲱⲛ ⲉϩⲟⲩⲛ ⲉⲣⲟⲟⲩ 
ⲏ ⲉⲧⲧⲏϭⲉ ⲉⲣⲟⲟⲩ. ⲉⲧⲃⲉ ⲡⲁⲓ ⲛⲑⲉ ⲛⲧⲁⲁⲅⲱⲛⲓⲍⲉ ⲏ ⲁⲙⲓϣⲉ ϩⲛ ⲟⲩⲛⲟϭ ⲛⲁ
ⲅⲱⲛ ϣⲁⲛⲧⲉⲱϣⲙ ⲙⲡⲛⲟϭ ⲛϣⲁϩ ⲉⲧϫⲉⲣⲟ ϩⲛ ⲧⲉⲫⲑⲟⲛⲏⲣⲓⲁ ⲙⲡⲉⲧⲉ 
ⲙⲟⲩⲧⲉ ⲉⲣⲟϥ ϫⲉ ⲡⲟⲩϫⲁϫⲉ ⲙⲡⲣⲕⲁ ⲧⲟⲟⲧⲉ ⲟⲛ ⲉⲃⲟⲗ ⲉⲣⲉⲣⲟⲉⲓⲥ ϫⲉ ⲛⲛⲉ 
ϩⲉⲛ ϯⲕ ϣⲏⲙ ⲏ ϩⲉⲛ ϫⲃⲃⲉⲥ ϩⲏⲙ ⲧⲣⲉ ⲟⲩⲛⲟϭ ⲛϣⲁϩ ϣⲱⲡⲉ ⲛϥⲟⲩⲱϣⲥ 
ⲉⲃⲟⲗ ϩⲣⲁⲓ ⲛϩⲏⲧⲉ ⲁⲩⲱ ⲛϥϫⲓⲥⲉ ⲉϩⲣⲁⲓ ϩⲛ ⲧⲟⲩⲙⲏⲧⲉ ⲛⲑⲉ ⲟⲛ ⲛⲧⲉϩⲟⲩⲓⲧⲉ 
ϩⲁⲑⲏ ⲙⲡⲁⲧⲉ ⲡⲛⲟⲩⲧⲉ ϭⲙ ⲡⲉⲛϣⲓⲛⲉ ϩⲙ ⲡϣⲟϫⲛⲉ <pb xml:id="ⲫ︦ⲙ︦ⲉ︦"/> ⲛⲧⲉϥⲙⲛⲧⲁ
ⲅⲁⲑⲟⲥ. ⲉϣϫⲉ ⲙⲡⲉϯ ϩⲧⲏ ⲉⲛⲟⲉⲓ ϫⲉ ⲟⲩⲁϣ ⲛϭⲟⲧ ⲡⲉ ⲡⲟⲩⲱϣⲥ ⲙⲛ ⲡϫⲓⲥⲉ 
ⲙⲛ ⲡϣⲁϩ ⲙⲡⲕϣϩⲧ ⲉⲛⲧⲁϥϫⲉⲣⲟ ϩⲣⲁⲓ ⲛϩⲏⲧⲉ ϩⲛ ⲛⲉϩⲟⲟⲩ ⲉⲧⲙⲙⲁⲩ ϫⲉ 
ⲙⲡⲉⲉⲓ ⲉⲃⲟⲗ ⲛϩⲟⲩⲛ ⲛⲟⲩⲧⲁⲙⲉⲓⲟⲛ ⲏ ⲛⲟⲩⲏⲓ ⲉⲣⲉ ⲛⲣⲟ ⲟⲣϫⲉ ⲣⲱ ⲉⲛⲁⲩ 
ⲉⲣⲟϥ ⲏ ϫⲉ ϥⲟ ⲛⲣⲟⲟⲩϣ ⲛⲉ ⲁⲛ ⲉϭⲱϣⲧ ⲁ ϩⲉⲛ ⲕⲟⲟⲩⲉ ⲉⲓ ⲙⲡⲟⲩⲉ ⲉⲃⲟⲗϩⲛ 
ⲛⲉⲩⲙⲁ ⲛϣⲱⲡⲉ ⲁⲩⲛⲁⲩ ⲁⲩⲛⲁⲩ ⲉⲣⲟϥ ⲁⲛ ⲛⲧⲉⲓϩⲉ ⲁⲡⲗⲱⲥ ⲁⲗⲗⲁ ⲁⲩϫⲓ 
ⲏⲡⲉ ⲙⲡⲟⲩⲱϣⲥ ⲙⲛ ⲡϫⲓⲥⲉ ⲙⲡⲉϥϣⲁϩ ϫⲉ ϥⲟ ⲛⲣⲟⲟⲩϣ ⲛⲁⲩ ⲁⲛ ⲙⲙⲁⲧⲉ 
ⲁⲗⲗⲁ ⲉⲩⲉⲣ ⲡⲕⲉϭⲟⲛⲧ ϩⲛ ⲧⲉⲩⲟⲣⲅⲏ ⲧⲏⲣⲥ ⲛⲧⲟⲟⲩ ⲧⲏⲣⲟⲩ ϩⲓ ⲟⲩⲥⲟⲡ ⲉⲛⲉⲛ
 
ⲧⲁⲩϫⲉⲣⲱϥ ⲉⲛⲉⲛⲧⲁⲩϫⲉⲣⲱϥ ⲁⲛ ⲛⲧⲉⲓϩⲉ ϩⲛ ⲟⲩϯⲥⲟ ⲁⲗⲗⲁ ϩⲛ ⲧⲉⲩϭⲟⲙ 
ⲧⲏⲣⲥ ⲉⲁⲩⲧⲁϣⲟ ⲙⲡϣⲁϩ ⲙⲡⲕⲱϩⲧ ⲉⲧⲙⲙⲁⲩ. ⲁⲩⲱ ⲟⲩⲟⲣⲅⲏ ⲉϫⲛ ⲟⲩⲟⲣⲅⲏ 
ⲧⲉⲧⲛⲏⲩ ⲉϩⲣⲁⲓ ⲉϫⲛ ⲛⲉⲛⲧⲁⲩϫⲉⲣⲱϥ ⲏ ⲛⲉⲧⲛⲁϫⲉⲣⲱϥ ⲟⲛ ⲛⲟⲩⲱϩⲙ ϩⲣⲁⲓ 
ⲛϩⲏⲧⲉ ⲛⲟⲩⲟⲉⲓϣ ⲛⲓⲙ. <pb xml:id="ⲫ︦ⲙ︦︦ϝ︦"/> ⲙⲏ ⲛⲉⲛⲧⲁⲩⲉⲓ ⲉⲃⲟⲗ ⲉⲛⲁⲩ ⲉⲡϣⲁϩ ⲙⲡ
ⲕⲱϩⲧ ⲉⲧϫⲉⲣⲟ ϩⲣⲁⲓ ⲛϩⲏⲧⲉ ⲛⲧⲟⲟⲩ ⲁⲛ ⲛⲧⲟϥ ⲛⲉ ⲛⲧⲁⲩϫⲟⲟⲥ ϫⲉ ⲡⲛⲁⲩ 
ⲛϩⲧⲟⲟⲩⲉ ⲧⲛⲛⲁϯ ϩⲁⲡ ⲉⲣⲟⲥ ⲛⲑⲉ ⲉⲛⲧⲁⲓϣⲣⲡ ϫⲟⲟⲥ ϩⲛ ⲧⲉⲓⲉⲡⲓⲥⲧⲟⲗⲏ. ⲁⲩⲱ 
ⲛⲉ ⲛⲧⲁⲩϫⲟⲟⲥ ϫⲉ ⲡⲛⲁⲩ ⲛϩⲧⲟⲟⲩⲉ ⲧⲛⲛⲁⲕⲣⲓⲛⲉ ⲙⲙⲟⲥ ⲛⲧⲟⲟⲩ ⲁⲛ ⲛⲧⲟϥ 
ⲛⲉ ⲛⲧⲁⲩϫⲟⲟⲥ ⲛⲉ ⲉⲧⲃⲏⲏⲧⲟⲩ ϫⲉ ⲁⲩⲃⲱⲕ ⲉⲃⲟⲗ ϩⲓⲧⲟⲟⲧⲥ ⲛⲟⲩⲥϩⲓⲙⲉ ⲙⲡⲛⲁⲩ 
ⲛⲣⲟⲩϩⲉ ⲉⲩⲙⲟⲕϩ ⲛϩⲏⲧ ϫⲉ ⲁⲥϫⲡⲉ ϣⲏⲣⲉ ⲥⲛⲁⲩ ⲡⲟⲩⲁ ⲉϥⲟⲛϩ ⲁⲩⲱ ⲡⲕⲉ
ⲟⲩⲁ ⲉⲁⲥϩⲉ ⲉⲣⲟϥ ⲏ ⲁϥⲉⲓ ⲉⲃⲟⲗ ⲛϩⲏⲧⲥ ⲉϥⲙⲟⲟⲩⲧ ⲕⲁⲧⲁ ⲑⲉ ⲛⲧⲁ ⲡⲉⲧϣⲁϫⲉ 
ⲛⲙⲙⲉ ⲥϩⲁⲓ ⲙⲙⲟⲥ ϩⲛ ⲧϣⲟⲣⲡ ⲛⲉⲡⲓⲥⲧⲟⲗⲏ ⲉⲛⲧⲁⲩⲟϣⲥ ⲛⲥⲁ ⲟⲩⲥⲁ ϩⲣⲁⲓ 
ⲛϩⲏⲧⲉ ⲉⲩⲧⲉϩⲧⲱϩ ϩⲁⲑⲏ ⲙⲡⲁⲧⲉ ⲡⲉⲛⲉⲓⲱⲧ ⲛϩⲗⲗⲟ ⲙⲟⲩ ⲉⲣⲉ ϩⲟⲉⲓⲛⲉ ϩⲛ 
ⲛⲉⲧⲛⲏⲩ ⲉⲥⲱⲧⲙ ϩⲙ ⲡⲙⲁ ⲉⲧⲟⲩⲱϣ ⲙⲙⲟⲥ ⲙⲙⲁⲩ ⲣⲓⲙⲉ ϩⲉⲛ ⲕⲟⲟⲩⲉ ⲇⲉ 
ⲉⲩⲥⲱⲃⲉ ⲏ ⲉⲩⲗⲕ ϣⲁ <pb xml:id="ⲫ︦ⲙ︦ⲍ︦"/> ⲏ ⲉⲩⲕⲱⲙϣ ⲁⲩⲱ ⲛⲧⲁⲩⲡⲱϩ ⲁⲛ ⲙⲡⲉⲩϩⲏⲧ 
ϫⲉ ⲛⲧⲟⲟⲩ ⲣⲱ ⲛⲉ ⲛⲁⲣⲭⲏⲅⲟⲥ ⲙⲡⲛⲟⲃⲉ ⲛⲑⲉ ⲉⲧⲥⲏϩ. ⲙⲏ ⲙⲛ ⲧⲟⲡⲟⲥ ⲛϩⲏⲧⲉ 
 
ⲉⲣⲉ ⲡⲕⲱϩⲧ ⲉⲧⲙⲙⲁⲩ ⲛⲁⲥⲱⲧ ⲁⲛ ⲉϫⲉⲣⲟ ϩⲣⲁⲓ ⲛϩⲏⲧⲟⲩ ϫⲓⲛ ⲙⲡⲉⲓⲛⲁⲩ 
ⲉⲧⲃⲉ ⲙⲙⲟⲩⲉⲓⲟⲟⲩⲉ ⲉⲧϩⲁⲧⲉ ⲛϩⲏⲧⲟⲩ ⲉⲛⲧⲁⲩⲡⲁϩⲧⲟⲩ ⲉϩⲣⲁⲓ ⲉϫⲱⲟⲩ. ⲉⲧⲃⲉ 
ⲟⲩ ϭⲉ ⲛⲧⲟϥ ⲙⲡϥϩⲣⲟⲕ ⲛϭⲓ ⲡϣⲁϩ ⲙⲡⲕⲱϩⲧ ⲉⲧⲙⲙⲁⲩ ϩⲛ ⲛⲕⲉⲙⲁ ⲉⲧϥ
ϫⲉⲣⲟ ⲛϩⲏⲧⲟⲩ ⲙⲛⲛⲥⲁ ϩⲉⲛ ⲙⲟⲟⲩ ⲉⲩⲟϣ ⲉⲁⲩⲡⲁϩⲧⲟⲩ ⲉϩⲣⲁⲓ ⲉϫⲛ ϩⲉⲛ 
ⲧⲟⲡⲟⲥ ⲁⲛ ⲁⲩⲕⲁ ϩⲉⲛ ⲧⲟⲡⲟⲥ ⲁⲗⲗⲁ ⲉⲁⲩⲡⲁϩⲧⲟⲩ ⲉϩⲣⲁⲓ ⲉϫⲱⲟⲩ ⲧⲏⲣⲟⲩ 
ⲉⲃⲟⲗ ⲁⲛ ϩⲓⲧⲛ ⲣⲱⲙⲉ ⲁⲗⲗⲁ ⲉⲃⲟⲗϩⲓⲧⲙ ⲡⲉⲧⲉ ⲙⲛⲧϥ ⲫⲑⲟⲛⲏⲣⲓⲁ ⲙⲙⲁⲩ 
ⲉⲛⲉⲧⲟⲩⲉϣ ⲡⲱⲛϩ ⲡⲛⲟⲩⲧⲉ ⲉⲧⲥⲙⲁⲙⲁⲁⲧ. ⲁⲩⲱ ⲙⲛ ⲙⲁ ϩⲣⲁⲓ ⲛϩⲏⲧⲉ ⲏ 
ⲉϥⲟⲣⲃ ⲉϩⲟⲩⲛ ⲉⲣⲟ ϣⲁ ϩⲣⲁⲓ ⲉⲩⲧⲁϭⲥⲉ ⲛⲟⲩⲉⲣⲏⲧⲉ ⲉⲓⲧⲉ ϩⲛ ⲙⲙⲁ ⲉⲧϩⲟⲃⲉ 
ⲉⲓⲧⲉ ϩⲛ ⲙⲙⲁ ⲉⲧϫⲟⲥⲉ ϩⲣⲁⲓ ⲛϩⲏⲧⲉ ⲙⲡⲉϥⲡⲁϩⲧϥ ⲉϩⲣⲁⲓ ⲉϫⲱⲟⲩ ⲧⲏ
<pb xml:id="ⲫ︦ⲙ︦ⲏ︦"/>ⲣⲟⲩ. ϩⲟⲗⲱⲥ ⲣⲱ ⲉⲣⲉϣⲁⲛⲥⲙⲛ ⲡⲟⲩϩⲏⲧ ⲧⲉⲛⲁϭⲛⲧϥ ⲉϥϩⲁⲧⲉ ϩⲛ 
ϩⲉⲛ ⲙⲁ ⲉⲛⲁϣⲱⲟⲩ ϩⲓ ⲃⲟⲗ ⲙⲙⲟ ⲉϥⲥⲱⲕ ⲉϩⲣⲁⲓ ⲉϫⲱⲟⲩ ϣⲁⲛⲧϥⲱϣⲙ 
ⲙⲡϣⲁϩ ⲙⲡⲕⲱϩⲧ ⲉⲧϫⲉⲣⲟ ⲛϩⲏⲧⲟⲩ ⲏ ⲙⲙⲁⲩ ϩⲙ ⲡⲧⲣⲉϥⲣ ϩⲟⲩⲟ ⲉⲙⲁⲧⲉ 
ϩⲛ ⲧⲟⲡⲟⲥ ⲛⲓⲙ ⲉⲁⲟⲣⲃⲉϥ ⲛⲉ ⲉϩⲟⲩⲛ ⲏ ⲉⲛⲟⲩⲛ ⲛⲉ ⲛϥⲙⲟⲩϩ ⲉⲓ ϩⲣⲁⲓ ⲛϥ
ⲟⲩⲱⲧⲃ ⲉⲃⲟⲗ ϩⲓ ϫⲱⲟⲩ ⲛϥϣⲟⲩⲟ ⲉϩⲣⲁⲓ ⲉϩⲉⲛ ⲙⲁ ⲉⲩϩⲏⲛ ⲉϩⲟⲩⲛ ⲉⲣⲟ ⲁⲛ 
 
ⲙⲡⲟⲩⲕⲱⲧⲉ ⲙⲙⲁⲧⲉ ⲁⲗⲗⲁ ⲛⲉⲧⲟⲩⲏⲩ ⲉⲃⲟⲗ ⲙⲙⲟ. ⲱ ⲡⲉⲓⲛⲟϭ ⲛϣⲱⲛⲉ ⲉⲛ
ⲧⲁⲓⲉⲓ ⲉϩⲣⲁⲓ ⲉⲣⲟϥ ⲏ ⲉⲛⲧⲁϥⲉⲓ ⲉϩⲣⲁⲓ ⲉϫⲱⲓ. ⲓ︦ⲥ︦ îⲓ︦ⲥ ⲡϣⲏⲣⲉ ⲙⲡⲛⲟⲩⲧⲉ ⲉⲧϫⲟⲥⲉ 
ϥⲓ ⲙⲡⲓϣⲱⲛⲉ ϭⲉ ⲉⲃⲟⲗϩⲙ ⲡⲁⲥⲱⲙⲁ ⲏ ⲡⲥⲱⲙⲁ ϫⲉ ⲉⲩⲛⲁⲙⲧⲟⲛ ϩⲱⲟⲩ ⲛϭⲓ 
ⲛⲉϯⲑⲗⲓⲃⲉ ⲙⲙⲟⲟⲩ ⲉⲧϥⲓ ⲙⲡⲁⲣⲟⲟⲩϣ ⲏ ⲉⲧⲟ ⲛⲟⲩϣⲏ ⲛⲣⲟⲉⲓⲥ ⲉⲧⲃⲏⲏⲧ ϫⲉ 
ϯⲑⲗⲓⲃⲉ ϩⲱ ϩⲓⲧⲛ ⲛⲉⲧⲕⲁⲥ ⲉⲧⲕⲥⲟⲟⲩⲛ ⲉⲣⲟⲟⲩ ⲛⲧⲟⲕ ⲡⲛⲟⲩⲧⲉ ⲡⲁⲅⲁⲑⲟⲥ ϫⲉ 
ⲥⲉϩⲙ ⲡⲥⲱ<pb xml:id="ⲫ︦ⲙ︦ⲑ︦"/>ⲙⲁ ⲙⲡⲉⲧⲕⲓⲛⲇⲩⲛⲉⲩⲉ ⲛϩⲏⲧⲟⲩ ⲏ ϩⲁⲣⲟⲟⲩ. ϯ ϩⲧⲏ 
ⲇⲉ ⲛⲧⲁ ⲡⲣⲣⲟ ⲇⲁⲩⲉⲓⲇ ⲣ ⲟⲩ ⲛⲑⲉ ⲛⲧⲁϥⲣ ⲡⲱⲃϣ ⲏ ⲁϥϯ ⲟⲩⲃⲉ ⲡⲉⲙⲕⲁϩ 
ⲛϩⲏⲧ ⲙⲡϣⲁⲁⲣⲉ ⲏ ⲧⲟⲣⲅⲏ ⲉⲛⲧⲁ ⲡϫⲟⲉⲓⲥ ⲡⲛⲟⲩⲧⲉ ⲛⲧⲥ ⲉϫⲛ ⲟⲍⲁ ⲛⲧⲉ
ⲣⲉϥⲥⲟⲩⲧⲛ ⲧⲟⲟⲧϥ ⲉⲃⲟⲗ ⲉⲧⲕⲓⲃⲱⲧⲟⲥ ⲙⲡⲛⲟⲩⲧⲉ ⲉⲁⲙⲁϩⲧⲉ ⲙⲙⲟⲥ ⲉⲁϥϫⲱ 
ⲁⲩⲱ ⲁϥϭⲟⲥϭⲥ ϩⲙ ⲡⲉϥⲟⲩⲣⲟⲧ ⲙⲛⲛⲥⲁ ⲧⲣⲉϥⲕⲧⲟϥ ⲁϥϫⲓ ⲛⲧⲕⲓⲃⲱⲧⲟⲥ 
ⲉϩⲟⲩⲛ ⲉⲧⲉϥⲡⲟⲗⲓⲥ ⲛⲧⲉⲓϩⲉ ⲟⲛ ⲡⲉⲧϣⲁϫⲉ ⲛⲙⲙⲉ ⲙⲛ ⲛⲉⲧⲟⲩⲉϣ ⲧⲉϥⲉⲓⲣⲏⲛⲏ 
ⲧⲏⲣⲟⲩ ⲏ ⲛⲉⲧⲟ ⲛⲟⲩⲅⲛⲱⲙⲏ ⲛⲟⲩⲱⲧ ⲛⲙⲙⲁϥ ⲁⲩⲱ ⲉϥⲟ ⲛⲟⲩⲅⲛⲱⲙⲏ 
ⲛⲟⲩⲱⲧ ⲛⲙⲙⲁⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲧⲛⲛⲁϯ ⲟⲩⲃⲉ ⲧⲟⲣⲅⲏ ⲏ ⲡⲉⲙⲕⲁϩ 
ⲛϩⲏⲧ ⲉⲧⲉⲣⲉ ⲡⲛⲟⲩⲧⲉ ⲉⲓⲛⲉ ⲏ ⲉⲧⲉϥⲛⲁⲛⲧⲥ ⲉϫⲛ ⲛⲉⲧϥⲛⲟⲩϫⲉ ⲏ ⲛⲉⲧϥⲛⲁ
 
ⲛⲟϫⲟⲩ ⲉⲃⲟⲗ ⲛϩⲏⲧⲉ ϩⲙ ⲡⲕⲁⲓⲣⲟⲥ ⲡⲕⲁⲓⲣⲟⲥ ⲉⲧⲃⲉ ⲛⲉⲩϫⲱϩⲙ ⲙⲛ ⲛⲉⲩ
ϫⲓⲟⲩⲉ ⲙⲛ ⲛⲉⲩⲙⲛⲧⲁⲧ<pb xml:id="ⲫ︦ⲛ︦"/>ⲥⲱⲧⲙ ⲙⲛ ⲛⲉⲩⲕⲉⲡⲉⲑⲟⲟⲩ ⲧⲏⲣⲟⲩ ⲁⲩⲱ ⲧⲛ
ⲛⲁⲣ ϩⲙϩⲁⲗ ⲙⲡⲛⲟⲩⲧⲉ ϩⲛ ⲟⲩⲟⲩⲣⲟⲧ ⲁⲩⲱ ⲧⲛⲛⲁⲃⲱⲕ ⲉϩⲟⲩⲛ ⲉⲛⲉϥⲁⲩⲗⲏ 
ϩⲛ ⲟⲩⲧⲉⲗⲏⲗ ⲛⲧⲛⲛⲁϫⲓⲟⲩⲉ ⲁⲛ ⲟⲩⲧⲉ ⲛⲧⲛⲛⲁⲣ ⲗⲁⲁⲩ ⲁⲛ ⲛϩⲱⲃ ⲙⲙⲛⲧⲁ
ⲕⲁⲑⲁⲣⲧⲟⲥ ⲏ ⲗⲁⲁⲩ ⲛϩⲱⲃ ⲛⲃⲟⲧⲉ ⲛⲧⲉⲓϩⲉ ϩⲙ ⲡⲁⲣⲁⲃⲁⲥⲓⲥ ⲛⲓⲙ ⲙⲛ 
ⲙⲛⲧⲁⲧⲥⲱⲧⲙ ⲛⲓⲙ ⲛⲛⲉⲥϣⲱⲡⲉ. ⲉϣϫⲉ ⲡⲉⲧϣⲁϫⲉ ⲛⲙⲙⲉ ⲙⲟⲕϩ ⲛϩⲏⲧ 
ϥⲙⲟⲕϩ ⲅⲁⲣ ⲁⲩⲱ ⲟⲩⲛ ϩⲉⲛ ⲕⲟⲟⲩⲉ ⲙⲟⲕϩ ⲛϩⲏⲧ ⲛⲙⲙⲁϥ ⲉⲧⲃⲉ ⲛⲉⲧⲉⲓⲣⲉ 
ⲛϩⲉⲛ ϩⲃⲏⲩⲉ ⲛⲇⲓⲁⲃⲟⲗⲟⲥ ϩⲣⲁⲓ ⲛϩⲏⲧⲉ ϥⲣ ϩⲟⲩⲟ ⲧⲏⲧ ⲟⲛ ⲛϩⲏⲧ ⲁⲩⲱ 
ⲟⲩⲛ ϩⲉⲛ ⲕⲟⲟⲩⲉ ⲧⲏⲧ ⲛϩⲏⲧ ⲛⲙⲙⲁϥ ⲉⲧⲃⲉ ⲛⲉⲧⲉⲓⲣⲉ ⲛϩⲉⲛ ϩⲃⲏⲩⲉ ⲛⲁⲅⲅⲉ
ⲗⲟⲥ ϩⲣⲁⲓ ⲛϩⲏⲧⲉ. ϩⲱ ⲅⲁⲣ ⲉⲡⲓϩⲱⲃ ⲛⲁⲛⲁⲅⲕⲁⲓⲟⲛ ⲉⲧⲉⲣⲉ ⲡⲉⲧⲛⲁⲛⲟⲩϥ ⲛⲓⲙ 
ⲛⲏⲩ ⲉⲃⲟⲗ ⲛϩⲏⲧϥ ⲉⲧⲉ ⲡⲁⲓ ⲡⲉ ϫⲉ ⲁ ⲛⲁⲥⲛⲏⲩ ⲏ ⲛⲉⲥⲛⲏⲩ ϭⲙϭⲟⲙ ⲉⲛⲟⲓ 
ⲙⲡϣⲓ ⲙⲡⲉⲓϣⲓⲁⲉⲓ ⲙⲛ ⲡⲟⲩⲱϣⲥ <pb xml:id="ⲫ︦ⲛ︦ⲁ︦"/> ⲁⲩⲱ ⲡⲁⲩⲁⲛ ⲙⲛ ⲡⲧⲱϣ ⲧⲏⲣϥ 
ⲛⲛϩⲟⲉⲓⲧⲉ ⲉⲛⲧⲁⲩⲧⲁⲙⲓⲟⲟⲩ ⲛⲁⲓ ⲛⲑⲉ ⲉϯⲟⲩⲁϣⲟⲩ ⲙⲙⲟⲥ ϩⲙ ⲡϣⲱⲛⲉ ⲉⲛ
ⲧⲁⲓⲉⲓ ⲉϩⲣⲁⲓ ⲉⲣⲟϥ ⲏ ⲉⲛⲧⲁϥⲉⲓ ⲉϩⲣⲁⲓ ⲉϫⲱⲓ ⲁⲗⲗⲁ ⲉϣⲱⲡⲉ ⲙⲛ ⲥⲫⲁⲗⲙⲁ 
ϩⲛ ⲧⲉⲩϭⲓ ⲛⲥⲱϩⲉ ⲏ ⲛⲥⲉⲛⲁϩⲉ ⲁⲛ ⲉⲥⲫⲁⲗⲙⲁ ⲛϩⲏⲧⲟⲩ ⲉⲩϣⲁⲛⲙⲟϣⲧⲟⲩ 
ⲛϭⲓ ⲛⲧⲉⲭⲛⲓⲧⲏⲥ ⲛⲉⲓⲟⲡⲉ ϫⲉ ⲥⲱϩⲉ ⲉϣϫⲉ ⲙⲡⲓⲧⲱⲧ ⲛϩⲏⲧ ϩⲛ ⲟⲩⲥⲟⲟⲩⲧⲛ ⲏ 
 
ⲕⲁⲗⲱⲥ ⲉϫⲛ ⲛⲁⲡⲏⲩⲉ ⲛⲛϩⲟⲉⲓⲧⲉ ⲉⲧϩⲓⲱⲱⲧ ϫⲉ ⲥⲉⲟⲩⲟϣⲥ ⲏ ⲥⲉⲟⲩⲱⲧⲃ ⲉⲃⲟⲗ 
ⲛⲛⲁⲛⲁⲃϩⲉ ⲙⲛ ⲁⲣⲓⲕⲉ ⲉⲛⲉⲛⲧⲁⲩⲥⲙⲛⲧⲟⲩ ⲛⲁⲓ ⲙⲉϣⲁⲕ ⲅⲁⲣ ⲁⲓϩⲉϫϩⲟϫⲧ 
ϩⲁ ⲑⲏ ⲙⲡⲟⲟⲩ ⲙⲡⲓϫⲟⲟⲥ ⲉⲧⲣⲉⲩⲟⲩⲱⲛ ⲉⲧⲉⲩⲁⲡⲉ ⲏ ⲉⲧⲣⲉⲩⲟⲩⲟϣⲥ ⲉⲃⲟⲗ 
ⲉⲥϭⲏⲩ ⲏ ⲉⲩϭⲏⲩ. ⲉϣϫⲉ ⲉⲧⲃⲏⲏⲧ ϭⲉ ⲁⲩⲟⲩⲟϣⲥⲟⲩ ⲉⲃⲟⲗ ⲏ ⲁⲓⲧⲣⲉⲩⲟⲩⲁϣⲥⲟⲩ 
ⲉⲃⲟⲗ ⲉⲧⲃⲏⲏⲧ ⲟⲛ ϯⲛⲁⲧⲣⲉⲩϭⲟⲟⲩⲥⲟⲩ ⲉϩⲟⲩⲛ. ⲏ ϯⲛⲁⲧⲣⲉⲩϯ ϣⲓ ⲉⲣⲟⲟⲩ ⲏ 
ϯⲛⲁϯ ⲡϣⲓ ⲛⲛⲉⲛⲧⲁⲩ<pb xml:id="ⲫ︦ⲛ︦ⲃ︦"/>ⲥⲙⲛⲧⲟⲩ ⲛⲧⲁϫⲟⲛⲧⲟⲩ ⲟⲛ ⲙⲟⲛⲟⲛ ⲛⲛⲉⲥ 
ϣⲱⲡⲉ ⲉⲧⲣⲁⲕⲁⲁⲩ ϩⲓⲱⲱⲧ ⲏ ⲉⲧⲣⲁⲧⲁⲁⲩ ⲉϫⲱⲓ ⲉⲡⲧⲏⲣϥ ⲛⲑⲉ ⲉⲧⲉⲣⲉ ⲧⲉⲩⲁⲡⲉ 
ⲟ ⲙⲙⲟⲥ ⲛϣⲟⲣⲡ ⲉⲥϭⲏⲩ ⲉϩⲟⲩⲛ ⲏ ⲉⲩϭⲓⲩ ⲉϩⲟⲩⲛ. ⲁⲩⲱ ⲕⲁⲛ ⲉⲙⲛ ⲣⲱⲙⲉ 
ⲥⲟⲟⲩⲛ ⲏ ⲙⲡⲟⲩⲉⲓⲙⲉ ⲉⲡⲛⲟϭⲛⲉϭ ⲙⲡⲉⲧϩⲓⲧⲟⲩⲱⲟⲩ ϩⲁ ⲑⲏ ⲙⲡⲟⲟⲩ ⲡⲛⲟⲩⲧⲉ 
ⲥⲟⲟⲩⲛ ⲉⲡⲉϥⲛⲟϭⲛⲉϭ ⲏ ⲡⲉⲩⲛⲟϭⲛⲉϭ. ⲁⲛⲟⲕ ⲙⲉⲛ ⲁⲓⲣ ⲁⲧϭⲟⲙ ⲛⲙⲙⲁⲩ 
ⲁⲓϭⲟⲟⲩⲥⲟⲩ ⲉϩⲟⲩⲛ ⲁⲓⲟⲩⲟϣⲥⲟⲩ ⲉⲃⲟⲗ ϫⲉ ⲁⲣⲁ ⲥⲉⲛⲁⲣ ϣⲁⲩ ⲛⲥⲉⲣ ⲁⲛⲁϥ 
ⲙⲡⲉⲧⲛⲁⲧⲁⲁⲩ ⲏ ⲛⲉⲧⲛⲁⲧⲁⲁⲩ ϩⲓⲱⲟⲩ. ⲙⲙⲟⲛ ⲁ ϩⲉⲛ ⲕⲟⲟⲩⲉ ⲕⲁⲁⲩ ⲉϩⲣⲁⲓ 
ϫⲓⲛ ⲛϣⲟⲣⲡ ⲉⲧⲙⲧⲣⲉⲩⲧⲁⲁⲩ ϩⲓⲱⲟⲩ ⲏ ⲟⲛ ϣⲁⲩⲧⲁⲁⲩ ⲉϫⲱⲟⲩ ⲙⲡⲟⲟⲩ ⲉⲧⲃⲉ 
ⲧⲁⲛⲁⲅⲕⲏ ϫⲉ ⲙⲡⲟⲩϭⲓⲛⲉ ϣⲁⲩⲕⲁⲁⲩ ⲟⲛ ⲉϩⲣⲁⲓ ⲛⲣⲁⲥⲧⲉ ⲏ ⲙⲛⲛⲥⲁ ⲡⲉϥ 
 
ⲣⲁⲥⲧⲉ ⲏ ⲙⲛⲛⲥⲁ ϩⲉⲛ ϩⲟⲟⲩ ⲉⲩϣⲓⲡⲉ ϫⲉ ⲛⲛⲉ ϩⲉⲛ ⲕⲟⲟⲩⲉ ⲥⲱⲃⲉ ⲛⲥⲱⲟⲩ ⲛⲑⲉ 
ⲉϣⲁⲣⲉ ⲛⲉⲧⲟ <pb xml:id="ⲫ︦ⲛ︦ⲅ︦"/> ⲛϣⲃⲣ ⲉⲛⲉⲩϣⲃⲉⲉⲣ ϫⲟⲟⲥ ⲛⲁⲩ ⲉⲓⲥⲱⲧⲙ ⲁⲛⲟⲕ ϫⲉ ⲛⲥⲣ 
ⲛⲟϥⲣⲉ ⲁⲛ ⲉⲕⲱ ⲛⲛⲉⲓ ϩⲟⲓⲧⲉ ϩⲓⲱⲧⲧⲏⲩⲧⲛ ⲉⲧⲣⲉⲧⲛⲃⲱⲕ ⲙⲡⲉⲧⲛϩⲱⲃ ⲏ ⲛⲉⲧⲛ
ϩⲃⲏⲩⲉ ϩⲁⲣⲟⲟⲩ ⲙⲟⲅⲓⲥ ⲅⲁⲣ ⲛⲥⲉⲣ ϣⲁⲩ ⲛⲧⲉⲓϩⲉ ϩⲓⲱⲧⲧⲏⲩⲧⲛ ϩⲙ ⲡⲉⲧⲛⲙⲁ. 
ⲛⲁⲓ ⲁⲩⲱ ϩⲉⲛ ⲕⲟⲟⲩⲉ ⲁⲓⲥⲱⲧⲙ ⲉⲣⲟⲟⲩ ⲉⲣⲉ ⲡⲣⲱⲙⲉ ⲏ ⲛⲣⲱⲙⲉ ϩⲱⲛ ⲙⲙⲟⲟⲩ 
ⲉⲧⲟⲟⲧⲟⲩ ⲛⲛⲉⲩϣⲃⲉⲉⲣ. ⲉϣϫⲉ ⲙⲛ ⲟⲩⲙⲩⲥⲧⲏⲣⲓⲟⲛ ϩⲛ ⲛϣⲁϫⲉ ⲧⲏⲣⲟⲩ ⲉⲧⲉ
ⲥⲱⲧⲙ ⲉⲣⲟⲟⲩ ⲏ ⲛⲉⲧⲥⲏϩ ⲛⲉ ⲧⲏⲣⲟⲩ ⲉⲓⲉ ⲟⲩⲁⲑⲏⲧ ⲡⲉ ⲡⲉⲧϫⲱ ⲙⲙⲟⲟⲩ ⲛⲉ ϫⲉ 
ⲛⲉϥⲟⲩⲉⲙ ⲟⲉⲓⲕ ⲁⲛ ⲛⲧⲟⲟⲧⲉ ⲏ ϩⲛ ⲛⲟⲩⲟⲉⲓⲕ ⲉⲧⲉⲛⲟⲩ ⲉϥϯ ϩⲟⲓⲧⲉ ⲇⲉ ⲛⲧⲟϥ 
ϩⲓⲱⲱϥ ⲛⲧⲟⲟⲧⲉ ⲏ ϩⲛ ⲛⲟⲩϩⲟⲓⲧⲉ ⲉⲙⲡϥϫⲓ ϩⲟⲉⲓⲧⲉ ⲛⲧⲟⲟⲧⲟⲩ ⲛⲛϣⲙⲙⲟ ϣⲁ 
 
ϩⲟⲩⲛ ⲉⲧⲉⲛⲟⲩ ⲉϥⲟⲩⲉⲙ ⲟⲉⲓⲕ ⲇⲉ ⲛⲧⲟϥ ⲛⲧⲟⲟⲧⲟⲩ ⲛϩⲉⲛ ϣⲙⲙⲟ ⲏ ⲉⲓ
ϣⲁⲛⲧⲙϯ ϩⲟⲉⲓⲧⲉ ϩⲓⲱⲧ ⲛⲧⲟⲟⲧⲉ ⲛⲁϣ ⲛϩⲉ ⲉⲓⲛⲁⲉⲓⲙⲉ ⲉⲛⲉⲩϣⲓ ⲏ ⲉⲓⲛⲁϯ ϣⲓ 
ⲉ<pb xml:id="ⲫ︦ⲛ︦ⲇ︦"/>ⲣⲟⲟⲩ ⲛⲁϣ ⲛϩⲉ ⲏ ⲛⲧⲉⲥⲟⲟⲩⲛ ⲁⲛ ϫⲉ ⲉⲓϣⲁⲛⲧⲙϯ ϩⲓⲱⲱⲧ ϩⲛ ⲛⲟⲩ 
ⲛⲧⲟ ϩⲱⲱⲧⲉ ⲧⲉⲛⲁⲣ ⲁⲧⲣⲟⲟⲩϣ ⲉⲧⲙϣⲓⲛⲉ ⲛⲥⲁ ⲧⲙⲓⲛⲉ ⲙⲡⲉⲩⲁⲩⲁⲛ ⲏ ⲧⲉⲩ
ϣⲓⲏⲥ ⲙⲛ ⲧⲉⲩⲟⲩⲁϣⲥⲉ ⲙⲛ ⲡⲉⲩⲕⲟⲥⲙⲟⲥ ⲧⲏⲣϥ ⲁⲩⲱ ⲉⲛⲉ ⲉⲧⲃⲉ ⲡⲉⲓϩⲱⲃ ⲁⲛ 
ⲛⲉⲟⲩⲛ ϣϭⲟⲙ ⲉⲧⲣⲉ ϩⲉⲛ ⲕⲟⲟⲩⲉ ⲧⲁⲙⲓⲟⲟⲩ ⲛⲁⲩ ⲏ ⲥⲛⲁϣⲱⲡⲉ ⲣⲱ ⲛⲧⲉ ϩⲉⲛ 
ϣⲃⲉⲉⲣ ⲡⲓⲑⲉ ⲙⲡⲁϩⲏⲧ ⲉⲧⲣⲁϯ ϩⲓⲱⲱⲧ ⲛⲧⲟⲟⲧⲟⲩ ϩⲙ ⲡⲧⲣⲉⲩⲉⲓⲙⲉ ϫⲉ ⲡⲁⲓ 
ⲡⲉ ⲡⲟⲩⲱϣ ⲙⲡⲉⲩϣⲃⲏⲣ ⲕⲁⲓ ⲅⲁⲣ ⲉⲣϣⲁⲛⲧⲙ ⲡⲁⲓ ϣⲱⲡⲉ ⲟⲛ ⲡⲕⲁⲓⲣⲟⲥ 
ⲛⲏⲩ ⲉⲧϥⲛⲁⲕⲁⲁⲩ ⲉϩⲣⲁⲓ ⲛϩⲏⲧϥ. ⲛⲧⲱⲧⲛ ⲇⲉ ⲑⲗⲗⲱ ⲁⲩⲱ ⲧⲁⲡⲟⲗⲗⲉ ⲙⲛ 
ⲙⲙⲁⲁⲩ ⲉⲧϩⲁⲧⲉ ⲧⲏⲩⲧⲛ ⲙⲛ ⲛⲉⲧⲟ ⲧⲏⲣⲟⲩ ⲛⲟⲩϩⲏⲧ ⲛⲟⲩⲱⲧ ⲛⲙⲙⲏⲧⲛ 
ⲁⲩⲱ ⲛⲙⲙⲁⲛ ⲧⲏⲣⲛ ϩⲓ ⲟⲩⲥⲟⲡ ⲧⲛϣⲓⲛⲉ ⲉⲣⲱⲧⲛ ⲁϩⲉⲣⲁⲧⲧⲏⲩⲧⲛ ⲛⲧⲉⲓϩⲉ ϩⲛ 
ⲧⲙⲉ ⲛⲁⲙⲉⲣⲁⲧⲉ ⲙⲡⲱⲣ ⲉⲧⲣⲉ ⲗⲁⲁⲩ ϩⲛ ⲛⲉⲧⲣ ⲛⲟⲃⲉ ϩⲣⲁⲓ ⲛϩⲏⲧⲛ ⲕⲁⲧⲁ 
ⲟⲩⲟⲉⲓϣ <note note="sic exit">.</note>
 

ⲱ︦ 

<pb xml:id="ϥ︦ⲍ︦"/> ⲇⲓⲕⲁⲓⲟⲥ ⲡⲉ ⲙⲙⲁⲓ ϣⲙⲙⲟ ⲛⲁⲓ ⲇⲉ ⲥⲉⲟⲩⲏϩ ϩⲛ ⲛⲉⲩⲡⲟⲗⲓⲥ ⲙⲙⲓⲛ 
ⲙⲙⲟⲟⲩ ⲁⲩⲱ ⲥⲉⲙⲟⲩⲧⲉ ⲉⲣⲟⲟⲩ ϫⲉ ⲡⲗⲁⲟⲥ ⲙⲡⲛⲟⲩⲧⲉ ⲥⲉⲉⲓⲣⲉ ⲛⲛⲉϩⲃⲏⲩⲉ ⲛ
ⲥⲟⲇⲟⲙⲁ ⲙⲛ ⲅⲟⲙⲟⲣⲣⲁ. ⲙⲏ ⲉⲣⲉ ⲛⲉⲅⲣⲁⲫⲏ ϣⲁϫⲉ ⲉⲛⲁ ⲡⲕⲁⲓⲣⲟⲥ ⲉⲧⲙⲙⲁⲩ 
ⲙⲁⲩⲁⲁⲩ ⲙⲏ ⲥⲉⲡⲣⲟⲫⲏⲧⲉⲩⲉ ⲁⲛ ϩⲁ ⲟⲩⲟⲛ ⲛⲓⲙ ⲛⲕⲁⲓⲣⲟⲥ ⲛⲓⲙ. ⲧⲛⲟⲩⲏⲩ 
ⲙⲉⲛ ⲉⲃⲟⲗ ⲛⲥⲟⲇⲟⲙⲁ ⲙⲛ ⲅⲟⲙⲟⲣⲣⲁ ⲧⲛϫⲱⲕ ⲇⲉ ⲉⲃⲟⲗ ⲛⲛⲛⲟⲃⲉ ⲛⲛⲉⲧ
ⲙⲙⲁⲩ ⲙⲁⲗⲓⲥⲧⲁ ⲡϫⲓ ⲛϭⲟⲛⲥ ⲉⲧⲉⲣⲉ ⲛⲧⲱⲣⲡ ϩⲟⲧⲣ ⲛⲙⲙⲁϥ. ⲛⲁⲓ ⲙⲉⲛ ⲁⲓ
ϫⲟⲟⲩ ⲛⲧⲉⲓϩⲉ ⲉⲃⲟⲗϫⲉ ⲧⲛⲣ ⲛⲟⲃⲉ ⲅⲁⲣ ⲧⲏⲣⲛ ⲁⲩⲱ ⲧⲛⲙⲉϩ ⲛϣⲓⲡⲉ ϩⲓⲧⲛ 
ⲛⲛⲟϭ ⲛⲁⲅⲁⲑⲟⲛ ⲉⲧⲉⲣⲉ ⲡϫⲟⲉⲓⲥ ⲡⲛⲟⲩⲧⲉ ⲉⲓⲣⲉ ⲙⲙⲟⲟⲩ ⲛⲙⲙⲁⲛ ⲛⲟⲉⲓϣ 
ⲛⲓⲙ ⲉⲛⲛⲁⲩ ⲇⲉ ϩⲱⲱⲛ ⲉⲡⲁϣⲁⲓ ⲛⲛⲉⲛⲡⲉⲑⲟⲟⲩ ⲉⲧⲛⲉⲓⲣⲉ ⲙⲙⲟⲟⲩ. ⲁⲗⲗⲁ 
ⲥⲱⲧⲙ ⲧⲁⲧⲁⲙⲟⲕ ⲉⲛⲙⲛⲧϣⲁⲛ ϩⲧⲏϥ ⲙⲡⲉⲧϫⲟⲥⲉ. ⲉⲡⲓⲇⲏ ⲅⲁⲣ ⲟⲩⲁⲅⲁⲑⲟⲥ 
ⲡⲉ ⲡⲛⲟⲩⲧⲉ ⲁⲩⲱ ⲡⲉϥⲭ︦ⲥ︦ ϥⲙⲉ ⲛⲛⲉϩⲃⲏⲟⲩⲉ ⲛⲛⲉϥϭⲓϫ ϥⲙⲟⲥⲧⲉ ⲇⲉ ⲙⲡⲛⲟⲃⲉ 
ⲛϥⲟⲩⲱϣ ⲁⲛ ⲉⲧⲁⲕⲉ ⲗⲁⲁⲩ ⲙⲯⲩⲭⲏ ⲛⲣⲱⲙⲉ ⲡⲁⲗⲓⲛ ⲇⲉ ⲟⲛ ϥⲛⲁⲩ ϫⲉ 
 
ⲧⲛⲕⲱ ⲛⲧⲟⲟⲧⲛ ⲉⲃⲟⲗ ⲁⲛ ϩⲙ ⲡⲛⲟⲃⲉ. ⲁϥⲧⲁⲕⲉ ⲧⲉⲓⲡⲟⲗⲓⲥ ⲥⲛⲧⲉ ⲙⲛ ⲛⲉⲧⲕⲱⲧⲉ 
ⲉⲣⲟⲟⲩ ⲧⲏⲣⲟⲩ ϫⲉⲕⲁⲥ ⲉⲣⲉ ⲛⲕⲉⲡⲟⲗⲉⲓⲥ ⲧⲏⲣⲟⲩ ⲙⲛ ⲛⲉⲧϩⲙ ⲡⲕⲟⲥⲙⲟⲥ 
ⲧⲏⲣϥ ⲛⲁⲣ ϩⲟⲧⲉ ⲛⲑⲉ ⲉⲧⲥⲏϩ ϫⲉ ⲁϥⲕⲁⲁⲩ ⲙⲙⲁⲉⲓⲛ ⲛⲛⲉⲧⲛⲁⲣ ⲙⲛⲧϣⲁϥⲧⲉ.
ⲛⲧⲛⲁⲓⲥⲑⲁⲛⲉ ϭⲉ ⲁⲛ ϩⲛ ⲛⲉⲧⲉⲣⲉ ⲡⲛⲟⲩⲧⲉ ϯ ⲥⲃⲱ ⲛⲁⲛ ⲛϩⲏⲧⲟⲩ ⲧⲏ<pb xml:id="ϥ︦ⲏ︦"/> 
ⲣⲟⲩ ⲛⲧⲛⲉⲓⲙⲉ ⲁⲛ ϫⲉ ⲕⲁⲛ ⲉⲛϣⲁⲛⲣ ⲃⲟⲗ ⲉⲡⲣⲱⲕϩ ⲛⲛⲉⲧⲙⲙⲁⲩ ϩⲙ ⲡⲓⲙⲁ 
ⲧⲉⲛⲟⲩ ⲛⲧⲛⲛⲁⲛⲟⲩϩⲙ ⲁⲛ ϩⲙ ⲡⲙⲁ ⲉⲧⲛⲛⲁⲃⲱⲕ ⲉⲣⲟϥ. ⲛⲧⲉⲓϩⲉ ⲇⲉ ϩⲓⲧⲛ 
ⲧⲉϥⲙⲛⲧⲁⲅⲁⲑⲟⲥ ⲥⲟⲡ ⲙⲉⲛ ϥϯ ⲥⲃⲱ ⲛⲟⲩⲭⲱⲣⲁ ϩⲛ ϩⲉⲛ ϩⲓⲥⲉ ⲥⲟⲡ ϥⲡⲁⲓⲇⲉⲩⲉ 
ⲛⲟⲩⲡⲟⲗⲓⲥ ϫⲉ ⲁⲣⲁ ⲛⲕⲟⲟⲩⲉ ⲛⲁⲙⲉⲧⲁⲛⲟⲓ . ϯ ϩⲧⲏⲕ ⲛⲧⲟⲕ ⲉⲛⲉⲅⲣⲁⲫⲏ ⲁⲩⲱ 
ⲕⲛⲁⲉⲓⲙⲉ ⲉⲛⲉⲧⲉⲣⲉ ⲡϫⲟⲉⲓⲥ ϥⲓ ⲣⲟⲟⲩϣ ϩⲁⲣⲟⲛ ⲛϩⲏⲧⲟⲩ ⲧⲏⲣⲟⲩ. ϥⲟⲩⲱϣ 
ⲉⲧⲣⲉⲛⲃⲱⲕ ϣⲁⲣⲟϥ ϩⲛ ⲟⲩⲉⲓⲣⲏⲛⲏ ⲧⲛⲥⲟⲃⲧⲉ ⲇⲉ ⲛⲁⲛ ⲛⲟⲩⲙⲛⲧϫⲁϫⲉ ⲉⲡⲛⲁⲩ 
ⲛⲧⲛϭⲓ ⲛⲁϩⲉⲣⲁⲧⲛ ⲉⲡⲉϥⲃⲏⲙⲁ. ⲏ ⲡⲁⲛⲧⲱⲥ ⲕϫⲱ ⲙⲙⲟⲥ ⲁⲛ ϫⲉ ⲟⲩⲛⲟϭ 
ⲛⲁⲛⲟⲙⲓⲁ ⲧⲉⲧⲉⲣⲉ ⲛⲣⲙ ⲥⲟⲇⲟⲙⲁ ⲙⲛ ⲕⲟⲙⲟⲣⲣⲁ ⲉⲓⲣⲉ ⲙⲙⲟⲥ ⲏ ⲛⲥⲉⲥⲟ
ⲟⲩⲛ ⲁⲛ ⲛϭⲓ ⲟⲩⲟⲛ ⲛⲓⲙ ⲉⲧⲣ ϩⲏⲧϥ ⲛⲓ︦ⲥ︦ ϫⲉ ⲛⲧⲁ ⲡϫⲟⲉⲓⲥ ⲧⲁⲕⲟⲟⲩ ⲕⲁⲧⲁ ⲡⲉⲩ
ⲙⲡϣⲁ. ⲟⲩⲕⲟⲩⲛ ⲛⲟⲓ ϫⲉ ⲟⲩⲟⲛ ⲛⲓⲙ ⲉⲧⲉⲓⲣⲉ ⲛϯⲃⲟⲧⲉ ⲡⲕⲱϩⲧ ⲛⲧⲅⲉϩⲉⲛⲛⲁ 
