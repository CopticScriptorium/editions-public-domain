ⲭ︦ⲱ︦ⲓ︦ 

<pb xml:id="ⲛ︦ⲃ︦"/> ⲣⲁⲩⲛⲟⲥ ϭⲉ ⲉⲓ ⲉϫⲛ ⲛⲉⲧⲙⲙⲁⲩ ⲉⲛⲥⲉⲛⲟⲉⲓ ⲁⲛ ϫⲉ ϣⲁⲣⲉ ⲣⲱⲙⲉ 
ϣⲱⲡⲉ ⲛⲣⲡⲉ ⲙⲡⲛⲟⲩⲧⲉ ⲁⲩⲱ ⲡⲉϥⲡⲛ︦ⲁ︦ ⲉⲧⲟⲩⲁⲁⲃ ⲉⲓⲉ ⲟⲩ ⲡⲉⲧⲛⲁϣⲱⲡⲉ 
ⲛⲛⲉⲧⲥⲱⲱϣ ⲙⲙⲟϥ ⲉⲩⲥⲱⲧⲙ ⲁⲩⲱ ⲉⲩⲥⲟⲟⲩⲛ ϫⲉ ⲟⲩⲥⲱⲙⲁ ⲛⲟⲩⲱⲧ ⲡⲉ 
ⲡⲣⲱⲙⲉ ϩⲙ ⲡⲉⲭ︦ⲥ︦ ⲁⲩⲱ ⲟⲛ ϫⲉ ⲙⲙⲉⲗⲟⲥ ⲙⲡⲉϥⲥⲱⲙⲁ ⲡⲉ ⲡⲣⲱⲙⲉ. ⲟⲩ ⲟⲛ 
ⲡⲉⲧϥϫⲱ ⲙⲙⲟϥ ϫⲉ ⲡⲟⲩⲁ ⲡⲟⲩⲁ ⲁⲛⲟⲛ ⲙⲙⲉⲗⲟⲥ ⲛⲛⲉⲛⲉⲣⲏⲩ. ⲉϣϫⲉ ⲡⲉⲕ
ⲙⲉⲗⲟⲥ ⲡⲉ ⲡⲉⲧⲕϫⲱ ⲙⲙⲟⲥ ⲉⲣⲟϥ ϫⲉ ⲡⲁϣⲏⲣⲉ ⲁⲩⲱ ϫⲉ ⲡⲁⲥⲟⲛ ⲟⲩⲥϩⲓⲙⲉ ⲙⲛ 
ⲧⲉⲧϩⲓⲧⲟⲩⲱⲥ ϫⲉ ⲧⲁⲥⲱⲛⲉ ⲁⲩⲱ ⲟⲩⲙⲁⲁⲩ ⲙⲛ ⲧⲉⲧⲥⲙⲟⲩⲧⲉ ⲉⲣⲟⲥ ϫⲉ ⲧⲁϣⲉ
ⲉⲣⲉ ⲉⲧⲃⲉ ⲟⲩ ⲛⲧⲉⲧⲛϣⲓⲡⲉ ⲁⲛ ⲉⲣ ⲛⲟⲃⲉ ⲉⲣⲱⲧⲛ. ⲉϣϫⲉ ⲙⲡⲉⲧⲛⲣ ϩⲟⲧⲉ ⲅⲁⲣ 
ⲟⲩⲇⲉ ⲙⲡⲉⲧⲛϣⲓⲡⲉ ϩⲏⲧϥ ⲙⲡⲉⲭ︦ⲥ︦ ⲉⲧⲙⲣ ⲛⲉϥⲙⲉⲗⲟⲥ ⲙⲙⲉⲗⲟⲥ ⲙⲡⲟⲣⲛⲏ 
 
ⲉⲛⲉϥⲙⲉⲗⲟⲥ ⲛⲉ ⲛⲉⲧⲛⲙⲉⲗⲟⲥ ⲉⲕ ⲙⲉⲣⲟⲩⲥ ⲉⲓⲉ ⲛⲁϣ ⲛϩⲉ ⲉⲧⲉⲧⲛⲁϣⲓⲡⲉ ⲉⲣ 
ⲙⲙⲉⲗⲟⲥ ⲛⲛⲉ<pb xml:id="ⲛ︦ⲅ︦"/>ⲧⲛϣⲏⲣⲉ ⲙⲛ ⲛⲉⲧⲛϣⲉⲉⲣⲉ ⲁⲩⲱ ⲛⲉⲧⲛⲥⲛⲏⲩ ⲙⲙⲉⲗⲟⲥ 
ⲙⲡⲁⲣⲁⲫⲩⲥⲩⲥ ⲉϣϫⲉ ⲧⲁⲓ ϭⲉ ⲧⲉ ⲧⲙⲛⲧϣⲃⲏⲣ ⲁⲩⲱ ⲧⲙⲛⲧϣⲏⲣⲉ ϩⲓ ⲥⲟⲛ 
ϩⲓ ⲥⲱⲛⲉ ⲁⲩⲱ ⲧⲙⲛⲧⲉⲓⲱⲧ ϩⲓ ⲙⲁⲁⲩ ϩⲓ ϣⲉⲉⲣⲉ ϩⲓ ⲥⲱⲛⲉ ⲥⲣ ϩⲟⲩⲉ 
ⲥϩⲟⲩⲟⲣⲧ ⲛϭⲓ ϯⲙⲛⲧⲉⲓⲱⲧ ⲁⲩⲱ ⲧⲉⲓⲙⲛⲧⲥⲟⲛ ϩⲓ ϣⲏⲣⲉ ϩⲓ ϣⲃⲏⲣ ϩⲓ 
ⲙⲁⲁⲩ ϩⲓ ϣⲉⲉⲣⲉ ϩⲓ ⲥⲱⲛⲉ ⲁⲩⲱ ⲁⲗⲏⲑⲱⲥ ⲛⲁⲛⲟⲩⲥ ⲉⲙⲡⲟⲩⲛⲁⲩ ⲉⲛⲉⲩ
ⲉⲣⲏⲩ ⲉⲛⲉϩ ⲁⲩⲱ ⲙⲡⲉ ⲟⲩⲁ ⲥⲟⲩⲛ ⲟⲩⲁ ⲙⲙⲟⲟⲩ. ⲁⲓϫⲟⲟⲥ ⲁⲩⲱ ϯϫⲱ ⲙⲙⲟⲥ 
ϫⲉ ⲟⲩⲙⲛⲧⲁⲧⲛⲟⲩⲧⲉ ⲧⲉ ⲉⲧⲣⲉ ⲡⲣⲱⲙⲉ ϫⲱ ⲙⲡⲉⲧϭⲱⲗⲡ ⲉⲣⲟϥ ⲁⲛ ⲟⲩϩⲟⲩⲉ 
ⲙⲛⲧⲁⲧⲛⲟⲩⲧⲉ ⲧⲉ ⲉⲧⲣⲉ ⲡⲣⲱⲙⲉ ϫⲟⲟⲥ ϫⲉ ⲙⲛ ⲣⲱⲙⲉ ⲥⲟⲟⲩⲛ. 
ⲱ ⲧⲁⲥⲁⲣⲝ ⲏ ⲛⲁⲥⲁⲣⲝ ⲛⲉⲃⲓⲏⲛ ⲉⲛⲧⲁⲩⲉⲓ ⲉϩⲣⲁⲓ ⲉⲡⲓϣⲱⲛⲉ ⲏ ⲉⲛⲧⲁ ⲡⲓϣⲱⲛⲉ 
ⲉⲓ ⲉϩⲟⲩⲛ ⲉⲣⲟⲟⲩ ⲏ ⲉϩⲣⲁⲓ ⲉϫⲱⲟⲩ ⲱ ⲡⲁϩⲏⲧ ⲛⲣⲉϥⲣ ⲛⲟⲃⲉ ⲉⲛⲧⲁ ⲡⲓϣⲱⲛⲉ 
ⲏ ⲛⲓϣⲱⲛⲉ ⲣ ⲡⲉⲓⲣⲁⲥⲙⲟⲥ ⲉⲣⲟϥ ⲏ ⲁⲩϣⲱⲡⲉ ⲛϩⲏⲧϥ ⲉϩⲉⲛ ⲡⲉⲓⲣⲁⲥⲙⲟⲥ ⲟⲩ
ϩⲟⲧⲉ ⲅⲁⲣ <note note="sic exit">.</note>
<pb xml:id="ⲝ︦ⲃ︦"/> ϫⲟⲟⲥ ⲉⲱⲛⲉ ϫⲉ ⲥⲧⲩⲗⲟⲥ ⲏ ⲛⲧⲟϥ ⲕⲉϩⲛⲟ ⲁⲩⲱ ⲙⲁ ⲉϥⲕⲏ ⲉⲃⲟⲗ 
 
 ⲉϥⲟ ⲛⲉⲣⲏⲙⲟⲥ ϫⲉ ⲏⲓ ⲉⲃⲟⲗⲧⲱⲛ ϫⲉ ⲉⲩⲛⲁⲙⲟⲩⲧⲉ ⲉⲡⲉⲛⲓⲡⲉ ϫⲉ ⲕⲉⲗⲉⲃⲓⲛ 
ⲁⲩⲱ ⲥⲏϥⲉ ϩⲓ ⲙⲉⲣⲉϩ ⲙⲛ ϩⲉⲛ ⲕⲟⲟⲩⲉ ⲉⲛⲁϣⲱⲟⲩ ϩⲉⲛ ⲛⲟϭ ⲁⲩⲱ ϩⲉⲛ 
ⲕⲟⲩⲓ ⲙⲏ ⲉⲃⲟⲗ ⲁⲛ ϫⲉ ⲁⲩⲣ ϩⲱⲃ ϩⲛ ⲟⲩϭⲟⲙ. ⲧⲉⲧⲛⲛⲁⲩ ϫⲉ ⲉⲣϣⲁⲛⲧⲙ 
ⲣⲱⲙⲉ ⲛⲓⲙ ⲉⲧⲥϩⲙ ⲡⲉⲩϩⲏⲧ ϫⲉ ⲓ︦ⲥ︦ ⲛⲁϫⲛⲟⲩⲟⲩ ⲉⲛⲣⲱⲙⲉ ⲉⲛⲧⲁⲩⲕⲁⲑⲓⲥⲧⲁ 
ⲙⲙⲟⲟⲩ ⲉϫⲱⲟⲩ ⲣ ϩⲱⲃ ⲉⲣⲟⲟⲩ ϩⲛ ⲱⲣϫ ⲛⲓⲙ ⲛⲥⲉⲙⲟⲟⲛⲉ ⲙⲙⲟⲟⲩ ϩⲛ 
ⲟⲩϭⲟⲙ ⲛⲧⲛⲛⲁϣⲣ ⲙⲡϣⲁ ⲁⲛ ⲙⲙⲟⲩⲧⲉ ⲉⲣⲟⲛ ϫⲉ ϩⲙϩⲁⲗ ⲙⲡⲛⲟⲩⲧⲉ 
ⲁⲩⲱ ϣⲏⲣⲉ ϩⲓ ϣⲉⲉⲣⲉ ⲙⲡⲉⲛⲧⲁϥⲧⲁⲙⲓⲟⲛ. ⲙⲏ ⲟⲩⲙⲛⲧⲥⲟϭ ⲁⲛ ⲧⲉ ⲉⲣ
ϣⲁⲛ ϩⲉⲛ ⲧⲉⲭⲛⲓⲧⲏⲥ ϫⲟⲟⲥ ϫⲉ ⲉⲩⲛⲁϩⲉϫ ϩⲉⲛ ϩⲛⲁⲩ ⲏ ⲛⲥⲉⲥⲗⲉϭⲗⲱϭⲟⲩ 
ⲉⲙⲡⲁⲧⲟⲩⲥⲙⲓⲛⲉ ⲁⲩⲱ ⲉⲙⲡⲁⲧⲟⲩⲉⲓ ⲉⲡⲉⲩϫⲱⲕ. ⲟⲩⲙⲛⲧⲁⲑⲏⲧ ⲟⲛ ⲧⲉ ⲉⲥⲗⲥⲗ 
ϩⲉⲛ ⲣⲱⲙⲉ ⲉⲙⲡⲉ ⲓ︦ⲥ︦ ⲣ ϣⲣⲡ ⲛⲧⲱⲧ ⲛϩⲏⲧ ⲉϫⲱⲟⲩ. ⲁϣ ⲙⲙⲁ ⲛⲉⲗⲟⲟⲗⲉ 
ⲡⲉⲧⲉⲙⲉⲩⲥⲱⲧⲙ ⲉⲡⲉϩⲣⲟⲟⲩ ⲙⲡⲉϥ<pb xml:id="ⲝ︦ⲅ︦"/>ϫⲱⲗϩ ϩⲙ ⲡⲉϥⲥⲏⲩ ⲏ ϩⲉⲛ ⲁϣ 
ⲙⲙⲓⲛⲉ ⲛⲉ ⲛϩⲛⲁⲁⲩ ⲛϫⲱⲗϩ ⲛⲛⲉⲧⲣ ϩⲟⲩⲟ ϩⲛ ⲧⲃⲱ. ⲙⲁⲗⲗⲟⲛ ⲇⲉ ⲟⲩⲉⲧ 
ⲡⲥⲏⲩ ⲙⲡϫⲱⲗϩ ⲟⲩⲉⲧ ⲡⲥⲏⲩ ⲛϥⲓ ⲡⲣⲟⲟⲩϣ ⲛⲛⲉⲥⲙⲁϩ. ⲧⲉⲧⲛⲛⲁⲩ ϫⲉ ⲥⲩⲛⲁ
ⲅⲱⲅⲏ ⲛⲓⲙ ⲉⲧⲟⲩϫⲡⲓⲟ ⲛϩⲏⲧⲟⲩ ⲉⲩⲉⲡⲓⲧⲓⲙⲁ ⲉⲩⲉⲓⲣⲉ ⲛⲛⲉⲧⲉ ⲛⲥⲉⲥⲟⲩⲧⲱⲛ ⲁⲛ 
 
ⲛϣⲙⲙⲟ ⲉⲣⲟⲟⲩ ⲟⲩϣⲁϫⲉ ⲙⲙⲉ ⲡⲉⲧϩⲛ ⲧⲧⲁⲡⲣⲟ ⲛⲛⲉⲩⲣⲉϥⲣ ϩⲙⲙⲉ ⲉⲩⲣ 
ϩⲟⲩⲉ ⲉⲓⲙⲉ ϫⲉ ⲟⲩⲉⲧ ⲡⲛⲁⲩ ⲛⲉⲡⲓⲧⲓⲙⲁ ⲟⲩⲉⲧ ⲡⲛⲁⲩ ⲛⲥⲟⲡⲥ ⲁⲩⲱ ⲉⲩⲛⲟⲉⲓ 
ϩⲛ ⲧⲙⲏⲧⲉ ⲛϯⲙⲓⲛⲉ ⲛⲥⲟⲛ ⲙⲙⲁⲥⲧ ⲥⲃⲱ ⲙⲛ ⲧⲙⲏⲧⲉ ⲛⲛⲉⲥⲛⲏⲩ ⲙⲙⲁⲓ 
ⲥⲃⲱ. ⲛⲓⲙ ⲅⲁⲣ ⲡⲉⲧⲛⲁⲙⲉⲥⲧⲉ ⲧⲉⲥⲃⲱ ⲉⲙⲡϥⲣ ϣⲣⲡ ⲙⲉⲥⲧⲉ ⲡⲉⲧϯ ⲙⲙⲟⲥ 
ⲛⲁϥ ⲛⲧⲉⲓϩⲉ ⲟⲛ ⲡⲉⲧⲟⲩⲉϣ ⲧⲉⲥⲃⲱ ⲉⲛⲉ ⲙⲡϥⲣ ϣⲣⲡ ⲙⲙⲉⲣⲉ ⲡⲉⲧϯ ⲙⲙⲟⲥ 
ⲛⲁϥ ⲛⲉϥⲛⲁϫⲓⲧⲥ ⲁⲛ ⲡⲉ ⲛⲉϥⲛⲁⲁⲁⲥ ⲇⲉ ⲁⲛ ⲟⲛ ⲡⲉ. ⲟⲩⲇⲁⲓⲙⲟⲛⲓⲟⲛ ⲉⲙⲉϥⲕⲁ 
ⲣⲱⲙⲉ ⲉⲥⲙⲓⲛⲉ ⲉⲛⲉϩ ⲡⲉⲧⲉⲣⲉ ⲛϣⲏⲣⲉ ⲛⲁⲧⲥⲱⲧⲙ ϭⲗⲟⲙⲗⲙ ⲉⲃⲟⲗϩⲓⲧⲟⲟⲧϥ 
ⲉⲁⲩϭⲗⲟⲙⲗⲙ ⲇⲉ <note note="sic exit">.</note>
<pb xml:id="ⲧ︦ⲇ︦"/> ϥⲣ ϩⲟⲩⲉ ⲥϩⲟⲩⲟⲣⲧ ⲙⲛ ⲡⲉϥⲕⲟⲥⲙⲟⲥ ⲧⲏⲣϥ ⲙⲙⲛⲧⲛⲟⲩϫ ϩⲓ 
ⲕⲣⲟϥ ϩⲓ ⲙⲛⲧϩⲙϩⲁⲗ ⲛⲛⲇⲁⲓⲙⲱⲛ ϩⲛ ⲛⲉⲓⲡⲁⲣⲁⲫⲩⲥⲓⲥ. ⲛⲓⲙ ⲡⲉ ⲡⲕⲉ
ⲣⲱⲙⲉ ⲛⲗⲟⲓⲙⲟⲥ ⲉⲛⲧⲁ ⲛⲁⲕⲁⲑⲁⲣⲥⲓⲁ ⲧⲱⲗⲙ ⲉⲣⲟϥ ⲁⲩⲱ ⲟⲩⲙⲟⲧ ϩⲱⲱϥ 
ⲛϩⲟⲩⲟ ⲉⲛⲉⲧⲉⲓⲣⲉ ⲛⲛⲁⲓ. ⲛⲓⲙ ⲡⲉ ⲡⲕⲉⲟⲩⲁ ⲏ ⲛⲕⲟⲟⲩⲉ ⲛⲧⲁ ⲧⲉⲩϩⲓⲏ ϣⲱⲡⲉ 
ⲙⲡⲉⲙⲧⲟ ⲉⲃⲟⲗ ⲙⲡⲉⲭ︦ⲥ︦ ⲛⲑⲉ ⲙⲡϫⲱ [....] ⲧⲉⲥϩⲓ [.......] ⲧⲁ ⲛ [.........] 
ϣⲱϥ ⲛⲧⲉⲩⲯⲩⲭⲏ ⲁⲩⲱ ⲟⲩⲧⲁⲕⲉ ⲡⲉⲩϩⲏⲧ ⲙⲛ ⲡⲉⲩⲕⲉⲥⲱⲙⲁ. ϩⲉⲛ ⲟⲩ 
ϩⲱⲟⲩ ⲛⲉ ⲛⲣⲱⲙⲉ ⲉⲧⲉⲓⲣⲉ ⲛⲧⲉⲓⲁⲛⲟⲙⲓⲁ ⲉⲃⲟⲗ ⲟⲩⲧⲉ ⲣⲱⲙⲉ ⲛⲓⲙ ⲉϥⲟⲩⲁⲁⲃ 
ϫⲉ ⲉⲣⲉ ⲡⲛⲟⲩⲧⲉ ⲛⲁⲣ ⲡⲙⲉⲉⲩⲉ ⲛⲟⲩⲡⲉⲧⲛⲁⲛⲟⲩϥ ⲉⲁⲩⲁⲁϥ ⲉⲛⲉϩ ⲏ ⲟⲩⲇⲓ
 
ⲕⲁⲓⲟⲥⲩⲛⲏ. ⲁϣ ⲡⲉ ⲡⲕⲉⲡⲁⲣⲁⲡⲧⲱⲙⲁ ⲁⲩⲱ ⲡⲛⲟⲃⲉ ⲉⲧⲟ ⲛⲛⲟϭ ⲉⲧⲉⲓⲙⲛⲧⲁ
ⲥⲉⲃⲏⲥ ϫⲉ [....] ⲓ︦ⲥ︦ ⲛⲁⲕⲱ ⲉⲃⲟⲗ ⲛⲧⲟⲟⲩ [......] ⲧⲉⲓ ⲉ [.......] ⲉⲓⲕⲏ [.......] 
ⲛⲁⲥ ϫ [.......] [.......] <pb xml:id="ⲧⲉ"/> ⲡⲣⲧⲣⲉⲛⲣ ⲁⲥⲉⲃⲏⲥ ⲁⲛ. ⲱ ⲥⲉⲥϩⲟⲩⲟⲣⲧ 
ⲛϭⲓ ⲛⲉⲓⲡⲁⲣⲁⲫⲩⲥⲓⲥ ⲥⲉⲥϩⲟⲩⲟⲣⲧ ⲛϭⲓ ⲡⲉⲧϫⲟ ⲙⲙⲟⲟⲩ ϩⲙ ⲡⲉⲕⲁϩ ⲥⲉⲥ
ϩⲟⲩⲟⲣⲧ ⲛϭⲓ ⲛⲉⲧⲱϩⲥ ⲙⲙⲟⲟⲩ ⲥⲉⲥϩⲟⲩⲟⲣⲧ ⲛϭⲓ ⲛⲉⲧⲡⲱϣ ⲉϫⲱⲟⲩ ⲛⲛⲉⲓ
ⲃⲟⲧⲉ ⲥⲉⲥϩⲟⲩⲟⲣⲧ ⲛϭⲓ ⲛⲉⲧⲟ ⲛϣⲃⲏⲣ ⲣ ϩⲱⲃ ⲉⲣⲟⲟⲩ ⲙⲛ ⲛⲉⲩⲉⲣⲏⲩ ⲁⲩⲱ 
ⲉⲧⲡⲱϣ ⲙⲙⲟⲟⲩ ⲉϫⲱⲟⲩ ϩⲓ ⲟⲩⲥⲟⲡ. ⲛⲓⲙ ⲡⲉ ⲡⲕⲉⲟⲩⲁ ⲏ ⲕⲟⲟⲩⲉ ⲉⲛⲧⲁⲩϫⲓ 
ⲃⲟⲧⲉ ⲉϩⲟⲩⲛ ⲉⲡϣ . ⲓϣ ⲁⲛ [..........] ⲛϩⲟⲩⲟ ⲉⲛⲉⲧⲉⲣⲉ ⲛⲛⲁⲓ. ⲉϣϫⲉ 
ⲧⲉⲓϩⲉ ϣⲏⲙ ⲡⲉ ⲕⲁ ⲡⲙⲁ ⲛⲧⲟⲣⲅⲏ ⲏ ⲉϣϫⲉ ϯⲛⲁϣϥⲓ ϩⲁⲣⲟⲥ ϫⲉ ⲉⲣⲉ 
ϩⲉⲛ ⲕⲟⲟⲩⲉ ⲛⲁϣϥⲓ ⲉⲓⲥ ⲡⲙⲁ ⲕⲏ ⲛⲧⲟⲣⲅⲏ ⲉⲓⲥ ⲡϩⲁⲡ ⲧⲏⲕ ⲉⲣⲟϥ ⲁⲩⲱ 
ⲡⲧⲱⲱⲃⲉ ⲁⲩⲱ ⲡϫⲓ ⲕⲃⲁ. ⲛⲑⲉ ⲅⲁⲣ ⲛⲟⲩⲣⲱⲙⲉ ⲉϥⲛⲁⲩ ⲉⲩⲱⲛⲉ ⲉⲩⲛⲁⲥⲕⲣ
ⲕⲱⲣϥ ⲉⲃⲟⲗϩⲓϫⲛ ⲟⲩⲙⲁ ⲉϥϫⲟⲥⲉ ⲉⲟⲩⲛ ϩⲉⲛ ⲣⲱⲙⲉ ϩⲙⲟⲟⲥ ϩⲁⲣⲟϥ 
ⲉⲙⲛ [....] ⲡⲉⲧⲟⲩ [......] ⲧⲉⲩ [.....] ⲛ [..........] <pb xml:id="ⲧ︦︦ϝ︦"/> ⲱϣ ⲉⲃⲟⲗϩⲛ 
ⲧⲉϥϭⲟⲙ ⲧⲏⲣⲥ ϫⲉ ⲥⲁϩⲱⲧⲛ ⲉⲃⲟⲗ ⲥⲁϩⲱⲧⲛ ⲉⲃⲟⲗ ⲁⲗⲱⲧⲛ ⲙⲙⲁⲩ ⲧⲁⲭⲏ 
 
ⲛⲉⲛⲧⲁⲩⲥⲱⲧⲙ ⲁⲩⲟⲩϫⲁⲓ ⲛⲉⲧⲙⲡⲟⲩⲥⲱⲧⲙ. ⲛⲓⲙ ⲡⲉⲧⲉ ⲛϥⲛⲁϫⲟⲟⲥ ⲁⲛ ϫⲉ 
ϥⲛⲁⲟⲩⲁⲧⲟⲩ ϩⲙ ⲡⲧⲣⲉϥⲉⲓ ⲉϩⲣⲁⲓ ⲉϫⲱⲟⲩ. ⲧⲁⲓ ⲧⲉ ⲑⲉ ⲉⲧⲉⲣⲉ ⲡⲥⲁϩⲟⲩ 
ⲉⲧⲥⲏϩ ϩⲛ ⲧⲉⲅⲣⲁⲫⲏ ⲁⲩⲱ ⲡϭⲱⲛⲧ ⲛⲧⲟⲣⲅⲏ ⲙⲡϫⲟⲉⲓⲥ ⲛⲁⲉⲓ ⲉϩⲣⲁⲓ ⲉϫⲛ 
ⲣⲱⲙⲉ ⲛⲓⲙ ⲉⲧⲛⲁⲉⲓⲣⲉ ⲛⲛⲉⲓⲡⲁⲣⲁⲫⲩⲥⲓⲥ ϩⲣⲁⲓ ϩⲙ ⲡⲉⲓⲏⲓ ⲏ ⲛⲉⲓⲏⲓ ⲁⲩⲱ 
ⲛⲉⲓⲧⲟⲡⲟⲥ ϫⲉ ⲙⲡⲟⲩⲥⲱⲧⲙ ⲛⲥⲁ ⲡⲉϩⲣⲟⲟⲩ ⲙⲡⲉ [....] ⲧⲉ ⲙⲡϥⲕⲁⲕ [....] ϣⲁ
ϫⲉ ⲉⲙⲡϥ [..] ϫⲟⲟⲩ ⲏ ⲕ [..] ⲥⲃⲱ ⲁⲩⲱ ⲕ [..] ϣⲟϫⲛⲉ. ⲁϣ ⲙⲙⲁ ⲏ ⲛϩⲛⲁⲁⲩ 
ⲡⲉⲧⲉ ⲙⲡⲉ ⲡⲁⲓ ϫⲟⲟⲥ ⲉϩⲣⲁⲓ ⲉⲡⲛⲟⲩⲧⲉ ⲉⲧⲃⲏⲏⲧⲟⲩ ϫⲉ ⲉⲕⲛⲁⲥⲙⲟⲩ ⲉⲡⲉⲓⲏⲓ 
ⲙⲛ ⲛⲉⲧⲛϩⲏⲧϥ ⲧⲏⲣⲟⲩ ϣⲁ ϩⲣⲁⲓ ⲉⲛⲉϥⲧⲱⲃⲉ ⲙⲛ ⲛⲉⲧⲟⲩⲙⲉⲉⲩⲉ ⲉⲣⲟⲟⲩ ϫⲉ 
ϩⲉⲛ ⲉⲗⲁⲭⲓⲥⲧⲟⲛ ⲛⲉ ⲛⲧⲉ ⲛⲉⲧⲟⲩⲏϩ ⲇⲉ ⲛⲧⲟⲟⲩ ϩⲛ ⲛⲉⲓⲥⲩⲛⲁⲅⲱⲅⲏ ϫⲁϩⲙⲉϥ 
ⲁⲩⲱ ⲥⲟϣϥ ⲛⲑⲉ ⲛⲧⲁⲩⲥⲱⲱϥ ⲛⲛⲕⲉⲇⲓⲕⲁⲓⲱⲙⲁ <pb xml:id="ⲧ︦ⲍ︦"/> [..] ⲁϣ ⲛϩⲉ ⲉⲩ [..] ⲁⲣ 
ⲃⲟⲗ ⲉⲛⲉϩ [..] ⲡⲥⲁϩⲟⲩ ⲙⲡϭⲱⲛⲧ ⲛⲧⲉϥⲟⲣⲅⲏ [..] ⲡϫⲟⲉⲓⲥ ⲡⲛⲟⲩⲧⲉ ⲡⲉ ϩⲣⲟϣ 
ⲛϩⲏⲧ ⲉϫⲛ ⲛⲉⲧⲛⲁⲉⲓⲣⲉ ⲛⲙⲡⲁⲣⲁⲫⲩⲥⲓⲥ ϩⲣⲁⲓ ϩⲛ ⲛⲉϥⲧⲟⲡⲟⲥ ϣⲁⲛⲧⲟⲩⲉⲓ 
ⲉϩⲣⲁⲓ ⲉⲛⲉϥϭⲓϫ ⲛϥⲉⲓⲣⲉ ⲛⲁⲩ ⲕⲁⲧⲁ ⲛⲉⲩⲛⲟⲃⲉ ⲏ ⲣⲱ ⲛϥϯ ⲙⲡⲟⲩⲧⲱⲱⲃⲉ 
ⲉϫⲱⲟⲩ ϫⲓⲛ ⲡⲉⲓⲙⲁ ⲡⲁ ⲛⲣⲱⲙⲉ ⲉⲧⲗⲩⲡⲉⲓ ⲁⲩⲱ ⲉⲧⲁϣ ⲁϩⲟⲙ ⲉϫⲛ ⲛⲉϥ
 
ϩⲃⲏⲩⲉ ⲡⲉⲥⲙⲙⲉ ⲉϩⲣⲁⲓ ⲉⲣⲟϥ ⲉⲧⲣⲉϥϯ ⲛⲧⲉⲯⲩⲭⲏ ⲙⲡⲉⲧⲛⲁϫⲱϩⲙ ⲙⲡ
ⲉϥⲏⲓ ⲏ ⲛⲉϥⲏⲓ ⲉⲩⲡⲱⲱⲛⲉ ⲉⲃⲟⲗ ⲉϩⲣⲁⲓ ⲉⲧⲟⲟⲧⲟⲩ ⲛⲛⲉⲩⲡⲁⲑⲟⲥ ⲉⲧⲥⲏϣ ⲁⲩⲱ 
ⲉⲩⲙⲁ ⲛϣⲱⲡⲉ ⲛⲛⲇⲁⲓⲙⲱⲛ ⲛⲑⲉ ⲛⲧⲁⲩϯ ⲛⲑⲓ︦ⲗ︦ⲏ︦ⲙ︦ ⲙⲡⲟⲩⲟⲉⲓϣ ⲉⲩⲡⲱ
ⲱⲛⲉ ⲉⲃⲟⲗ ⲁⲩⲱ ⲉⲩⲙⲁ ⲛϣⲱⲡⲉ ⲛⲛⲉⲇⲣⲁⲕⲱⲛ ⲑⲓ︦ⲗ︦ⲏ︦ⲙ︦ ⲙⲉⲛ ⲉⲧⲙⲧⲣⲉ 
ⲣⲱⲙⲉ ⲟⲩⲱϩ ⲛϩⲏⲧⲥ ϫⲉ ⲙⲡⲥⲥⲱⲧⲙ. ⲧⲉⲯⲩⲭⲏ ⲇⲉ ⲉⲧⲛⲁⲣ ⲙⲡⲁⲣⲁⲫⲩⲥⲓⲥ 
ⲉⲧⲙⲧⲣⲉ ⲡⲛⲟⲩⲧⲉ ⲟⲩⲱϩ ⲛϩⲏⲧⲥ ⲁⲩⲱ ⲡⲉϥⲡⲛⲁ ⲉⲧⲃⲉ ⲧⲉⲥⲙⲛⲧⲁⲧⲥⲃⲱ ⲛⲧⲁⲩ
ϫⲉ ⲟⲩ <pb xml:id="ⲧ︦ⲏ︦"/> ⲅⲁⲣ ⲛϣⲁϫⲉ ⲛⲛⲉⲧⲟⲩⲏϩ ϩⲛ ⲑⲓ︦ⲗ︦ⲏ︦ⲙ︦ ⲉⲙⲡⲟⲩⲣ ϩⲟⲩⲉ ϫⲟⲟⲩ 
ⲛⲛⲉⲧϣⲟⲟⲡ ϩⲛ ⲛⲉⲓⲧⲟⲡⲟⲥ ⲁⲩⲱ ⲁⲁⲩ ⲛϥⲧⲣⲉ ⲡⲉⲩϩⲏⲧ ⲇⲉ ⲟⲛ ⲣⲓⲕⲉ ⲉⲃⲟⲗ 
ⲙⲙⲟϥ ⲛϥⲧⲣⲉⲩϣⲱⲡⲉ ⲛⲑⲉ ⲛⲟⲩⲉⲉⲓⲱ ⲛϩⲟⲟⲩⲧ ϩⲓ ⲡϫⲁⲓⲉ ⲁⲛⲧⲓ ⲣⲱⲙⲉ 
ⲛⲥⲉⲧⲙⲛⲁⲩ ⲉⲛⲁⲅⲁⲑⲟⲛ ⲛⲛⲉⲧⲛⲁⲣ ⲙⲡϣⲁ ⲙⲙⲟⲟⲩ ϫⲉ ⲉⲣⲉ ⲧⲉⲩϩⲉⲗⲡⲓⲥ 
ϣⲟⲟⲡ ϩⲓ ϩⲉⲛ ⲡⲁⲣⲁⲫⲩⲥⲓⲥ ⲉⲛⲉ ⲙⲡⲉ ⲟⲩⲁ ⲣ ⲙⲛⲧⲣⲉ ⲙⲡⲉⲛⲧⲁϥⲛⲁⲩ ⲉⲣⲟϥ 
ⲛⲉϥⲛⲁϫⲟⲟϥ ⲁⲛ ⲡⲉ ⲟⲩⲁⲛⲟⲙⲓⲁ ⲅⲁⲣ ⲧⲉ ⲉⲧⲉⲣⲉ ⲡⲣⲱⲙⲉ ϫⲱ ⲙⲡⲉⲧϥⲥⲟⲟⲩⲛ 
ⲙⲙⲟϥ ⲁⲛ. ⲛⲉ ⲟⲩⲛ ⲟⲩⲥϩⲓⲙⲉ ⲉⲁⲥⲧⲱⲟⲩⲛ ϩⲁⲧⲙ ⲡⲉⲥϩⲁⲓ ϫⲉ ⲉⲥⲛⲁⲃⲱⲕ ⲉⲣ 
ϩⲉⲛ ⲁⲅⲁⲑⲟⲛ ⲁⲥⲣ ϩⲉⲛ ⲡⲟⲛⲏⲣⲟⲛ ⲁⲛⲧⲓ ⲧⲣⲉⲥⲧⲃⲃⲟⲥ ⲙⲡⲙⲁ ⲉⲧⲙⲙⲁⲩ ⲁⲥⲣ 
 
ϩⲟⲩⲉ ϫⲁϩⲙⲉⲥ ⲙⲙⲁⲩ ⲙⲏ ⲉⲣϣⲁⲛ ⲧⲉⲥϩⲓⲙⲉ ϩⲱⲡ ⲉⲡⲉⲥϩⲁⲓ ⲏ ⲉⲣϣⲁⲛ 
ⲡϣⲏⲣⲉ ϩⲱⲡ ⲉⲡⲉϥⲉⲓⲱⲧ ⲁⲩⲱ ⲛⲧⲉ ⲣⲱⲙⲉ ⲛⲓⲙ ϩⲱⲡ ⲉⲛⲉⲧϩⲓⲧⲟⲩⲱⲟⲩ 
ϩⲛ ⲛⲉⲩⲡⲟⲛⲏⲣⲟⲛ ⲙⲏ ⲧⲉⲛⲁϩⲱⲡ ⲣⲱ ⲉⲡⲉⲛⲧⲁϥⲧⲁⲙⲓⲟ ⲧⲉⲯⲩ<pb xml:id="ⲧ︦ⲑ︦"/>ⲭⲏ 
ⲛⲃⲟⲧⲉ ⲏ ⲉϥϣⲁⲛⲧⲥⲁⲃⲉ ⲉⲕⲉⲟⲩⲁ ⲉⲛⲟⲩⲥⲱⲱϥ ⲉⲣⲁⲉⲓⲙⲉ ⲧⲱⲛ ⲛⲧⲉⲕⲱ ⲛϩⲧⲏ 
ⲁⲛ ⲉⲕⲉϩⲱⲃ ⲛⲥⲁ ϫⲓ ϭⲟⲗ ⲉⲣⲟ ⲙⲁⲩⲁⲁⲧⲉ ϫⲉ ⲁⲣⲉⲣ ⲟⲩⲁ ⲛⲟⲩⲱⲧ ⲙⲛ ⲡϫⲓ 
ⲛϭⲟⲛⲥ ⲛⲑⲉ ⲉⲧⲥⲏϩ ϫⲉ ⲁ ⲡϫⲓ ⲛϭⲟⲛⲥ ϫⲓ ϭⲟⲗ ⲉⲣⲟϥ ⲙⲁⲩⲁⲁϥ. ⲏ ⲡⲉⲓⲧⲟⲡⲟⲥ 
ⲡⲁ ⲛⲉⲯⲩⲭⲏ ⲛⲛⲣⲱⲙⲉ ⲡⲉ ⲉⲛⲧⲁⲩⲣ ϩⲟⲩⲉ ⲁⲥⲉⲃⲏⲥ ϩⲙ ⲡⲏⲓ ⲙⲡⲉⲭ︦ⲥ︦ ⲁⲩⲱ 
ⲛⲉϥⲧⲟⲡⲟⲥ ϩⲛ ⲙⲡⲁⲣⲁⲫⲩⲥⲓⲥ ⲁⲛⲧⲓ ⲣ ϩⲟⲩⲉ ⲉⲩⲥⲉⲃⲏⲥ ϩⲛ ⲛⲉⲧⲏⲡ ⲉⲧⲉⲛⲫⲩⲥⲓⲥ 
ⲁⲩⲱ ⲉⲧⲧⲟⲟⲙⲉ ⲉⲡⲉⲛⲃⲓⲟⲥ. ⲉⲓϣⲁⲛϫⲟⲟⲥ ⲉⲓⲧⲱⲃϩ ⲙⲡⲛⲟⲩⲧⲉ ⲁⲩⲱ ⲉⲓⲁⲝⲓⲟⲩ 
ⲙⲡⲉϥⲭ︦ⲥ︦ ϫⲉ ⲙⲁⲣⲉ ⲧⲉⲯⲩⲭⲏ ⲛⲛⲉⲧⲉⲓⲣⲉ ⲛⲛⲁⲓ ϣⲱⲡⲉ ⲉⲡϣⲱϥ ⲁⲩⲱ ⲡϫⲁⲓⲉ 
ⲛⲧⲉⲧⲙ ⲛⲉⲓϣⲁϫⲉ ⲉⲓ ⲉϩⲣⲁⲓ ⲉϫⲙ ⲡⲉϥⲏⲓ ⲏ ⲛⲉϥⲏⲓ ϫⲉ ⲁⲓⲱⲣⲕ ⲙⲙⲟⲓ ⲙⲁⲩ
ⲁⲁⲧ ϫⲉ ⲡⲉⲓⲏⲓ ⲉϥⲉϣⲱⲡⲉ ⲉⲡϣⲱϥ ⲏ ⲛϫⲁⲓⲉ ⲥⲉⲟ ⲣⲱ ⲛϫⲁⲓⲉ ⲁⲩⲱ ϫⲉ ⲉⲛⲉ 
ⲙⲡⲟⲩⲣ ϣⲣⲡ ϣⲱⲡⲉ ⲉⲡϣⲱϥ ⲏ ϫⲉ ⲉⲛⲉ ⲟⲩⲛ ⲡⲉⲧⲟⲩⲏϩ ⲛϩⲏⲧⲟⲩ ⲁⲩⲱ 
ⲛⲉⲧϣⲟⲟⲡ ⲛⲙⲙⲁⲩ ϣⲁ <pb xml:id="ⲧ︦ⲓ︦"/> ϩⲣⲁⲓ ⲉⲩⲡⲛ︦ⲁ︦ ⲛϩⲟⲧⲉ ⲛⲧⲉ ⲡⲛⲟⲩⲧⲉ ⲁⲩⲱ 
ⲟⲩⲁⲅⲅⲉⲗⲟⲥ ⲁⲛ ⲛⲉⲃⲟⲗ ⲧⲱⲛ ⲡⲉ ϫⲉ ⲉⲩⲛⲁⲣ ⲛⲉϩⲃⲏⲩⲉ ⲛⲛⲇⲁⲓⲙⲱⲛ ⲛⲁϣ 
 
ⲅⲁⲣ ⲛϩⲉ ⲏ ⲉⲧⲃⲉ ⲟⲩ ⲉⲣⲉ ⲓ︦ⲥ︦ ⲛⲁⲣ ⲟⲩⲏⲓ ⲏ ⲟⲩⲧⲟⲡⲟⲥ ⲛϣⲙⲙⲟ ⲉⲣⲟϥ ⲉⲙⲡϥⲣ 
ϣⲣⲡ ϥⲱⲧⲉ ⲛⲧⲉⲯⲩⲭⲏ ⲏ ⲛⲉⲯⲩⲭⲏ ⲛⲛⲉⲛⲧⲁⲩⲣ ⲛⲟⲃⲉ ⲛϩⲏⲧⲟⲩ ⲛⲛⲁ
ϩⲣⲁϥ ϫⲉ ⲁⲛⲧⲓ ⲧⲣⲉⲩⲙⲟⲩϩ ϩⲓⲧⲙ ⲡⲉⲡⲛ︦ⲁ︦ ⲛⲧϩⲟⲧⲉ ⲙⲡϫⲟⲉⲓⲥ ⲕⲁⲧⲁ ⲡⲉⲧⲥⲏϩ 
ⲁⲩⲙⲟⲩϩ ⲛⲧⲟⲟⲩ ⲙⲡⲛ︦ⲁ︦ ⲙⲙⲛⲧⲁⲧϩⲟⲧⲉ ⲁⲩⲱ ⲙⲡⲛ︦ⲁ︦ ⲛⲁⲕⲁⲑⲁⲣⲧⲟⲛ. 
ⲉⲛⲉⲣⲉ ⲡϯϩⲉ ⲁⲩⲱ ⲡⲗⲓⲃⲉ ϩⲛ ⲛⲉⲓⲡⲁⲣⲁϥⲩⲥⲓⲥ ϩⲟⲟⲩ ⲁⲛ ⲉⲡⲱϣⲥ ⲛⲓⲙ ⲉⲃⲟⲗ
ⲧⲱⲛ ϫⲉ ⲉⲣⲉ ⲟⲩϣⲏⲣⲉ ⲛⲁⲗⲩⲡⲉⲓ ⲙⲡⲉϥⲉⲓⲱⲧ ⲉⲧⲟⲩⲱϣ ⲁⲛ ⲉⲧⲣⲉϥⲁⲁⲩ ⲁⲩⲱ 
ⲟⲩϣⲉⲉⲣⲉ ⲛⲧⲙⲁⲁⲩ ⲉⲧⲉ ⲛϩⲛⲁⲥ ⲁⲛ ⲉⲧⲣⲉⲥⲁⲁⲩ ⲁⲩⲱ ⲟⲩⲥⲟⲛ ⲙⲡⲥⲟⲛ ⲁⲩⲱ 
ⲟⲩϣⲃⲏⲣ ⲙⲡⲉϣⲃⲏⲣ ⲉⲧⲣⲓⲙⲉ ⲛⲁⲩ ϫⲉ ⲁⲩⲙⲟⲩ ϩⲣⲁⲓ ⲛϩⲏⲧⲟⲩ. ⲉⲃⲟⲗⲧⲱⲛ 
ϫⲉ ⲉⲩⲛⲁⲛⲟϭⲛⲉϭ. ⲡⲉⲧⲟⲩⲏϩ ϩⲛ ⲛⲉⲓⲧⲟⲡⲟⲥ ⲡⲉⲡⲛ︦ⲁ︦ ⲉⲧⲟⲩ<pb xml:id="ⲧ︦ⲓ︦ⲁ︦"/>ⲁⲁⲃ ⲏ 
ⲙⲡⲛ︦ⲁ︦ ⲉⲧⲟⲩⲁⲁⲃ ⲁⲩⲱ ⲛⲁⲅⲅⲉⲗⲟⲥ ⲉⲙⲡⲟⲩⲡⲱϩⲧ ⲙⲡϭⲱⲛⲧ ⲛⲧⲟⲣⲅⲏ ⲙⲡⲉ
ⲧⲟⲩϩⲟⲣϣ ⲛϩⲏⲧ ⲉⲧⲃⲏⲏⲧϥ ⲉϩⲣⲁⲓ ⲉϫⲱⲟⲩ ⲡⲛⲟⲩⲧⲉ ⲡⲡⲁⲛⲧⲟⲕⲣⲁⲧⲱⲣ ⲉⲩⲛⲁ
ⲡⲁϩⲧϥ ϭⲉ. ⲏ ⲉⲛⲉ ⲙⲡⲉ ⲙⲡⲁⲣⲁⲫⲩⲥⲓⲥ ⲧⲱⲙ ⲛⲛⲃⲁⲗ ⲛⲥⲉⲧⲱⲙ ⲙⲡϩⲏⲧ ⲛⲛⲉⲧ
ⲉⲓⲣⲉ ⲙⲙⲟⲟⲩ ⲕⲁⲧⲁ ⲡⲉⲛⲧⲁⲛϫⲟⲟϥ ⲛϩⲁϩ ⲛⲥⲟⲡ ⲛⲉⲩⲛⲁⲉⲓⲙⲉ ⲁⲛ ⲡⲉ ϫⲉ ⲛⲓⲙ 
 
ⲡⲉⲧⲛⲁⲣ ϩⲉⲛ ⲧⲟⲡⲟⲥ ⲛϣⲙⲙⲟ ⲉⲓ︦ⲥ︦ ⲛϥⲧⲙⲣ ϩⲟⲩⲉ ϥⲱⲧⲉ ⲙⲡⲉⲩⲣⲁⲛ ⲁⲩⲱ 
ⲡⲉⲩⲣ ⲡⲙⲉⲉⲩⲉ ⲉⲃⲟⲗϩⲛ ⲛⲣⲱⲙⲉ ⲉⲧⲟⲩⲏϩ ⲛⲙⲙⲁⲩ ⲛϩⲏⲧⲟⲩ ⲉⲧϥϭⲱϣⲧ 
ⲉϫⲙ ⲡⲉϥⲏⲓ ⲏ ⲛⲉϥⲏⲓ ⲉⲧⲃⲉ ⲡⲉⲩⲧⲃⲃⲟ. ⲉⲃⲟⲗϫⲉ ⲉϣϫⲉ ⲟⲩⲛ ⲣⲱⲙⲉ ⲉϣⲁⲩⲣ 
ϩⲉⲛ ⲧⲟⲡⲟⲥ ⲛϣⲙⲙⲟ ⲉⲡⲛⲟⲩⲧⲉ ϩⲛ ⲛⲉⲩⲁⲛⲟⲙⲓⲁ ⲟⲩⲛ ⲣⲱⲙⲉ ⲟⲛ ⲉⲧⲃⲉ ⲧⲇⲓ
ⲕⲁⲓⲟⲥⲩⲛⲏ ⲛⲛⲉⲧⲟⲩⲏϩ ⲛϩⲏⲧⲟⲩ ϥⲣ ϩⲟⲩⲉ ϣⲟⲟⲡ ϩⲛ ⲧⲉⲩⲙⲏⲧⲉ. ⲙⲏ ⲡⲛⲟⲩⲧⲉ 
ϭⲱϣⲧ ⲁⲛ ⲉϫⲙ ⲡⲕⲟⲥⲙⲟⲥ ⲉⲧⲃⲉ ⲛⲉϥⲇⲓⲕⲁⲓⲟⲥ ϫⲉ ⲟⲩⲛ ϩⲉⲛ ⲁⲥⲉⲃⲏⲥ ⲛϩⲏⲧϥ 
ⲁⲩⲱ ⲉⲧⲃⲉ ⲟⲩ ϥⲛⲁⲕⲱ ⲛⲥⲱϥ <pb xml:id="ⲧ︦ⲓ︦ⲃ︦"/> ⲉⲛⲉϩ ⲛⲛⲉϥⲧⲟⲡⲟⲥ ⲉⲧⲃⲉ ⲛⲉϥⲙⲉⲣⲁⲧⲉ 
ⲉⲧⲟⲩⲏϩ ⲛϩⲏⲧⲟⲩ ϫⲉ ⲟⲩⲛ ϩⲉⲛ ϫⲁϫⲉ ⲛⲣⲱⲙⲉ ⲧⲏϩ ⲛⲙⲙⲁⲩ. ⲁⲗⲗⲁ ⲟⲩ ⲡⲉ 
ⲡⲉϩⲟⲩⲟ ⲉⲧⲉ ⲟⲩⲛⲧⲁⲛϥ ⲁⲩⲱ ⲉⲛϣⲟⲃⲉ ⲛⲟⲩ ⲉⲛⲉⲧϩⲙ ⲡⲕⲁϩ ⲧⲏⲣϥ ϫⲉ ⲧⲛⲥⲟ
ⲟⲩϩ ⲛϩⲏⲧⲟⲩ. ⲁϣ ⲛⲉ ⲛⲉⲧⲟϣ ⲛⲉⲧⲟⲩⲏϩ ϩⲛ ⲧⲟⲓⲕⲟⲩⲙⲉⲛⲏ ⲧⲏⲣⲥ ⲛⲉ ϫⲛ 
ⲛⲉⲧϣⲟⲟⲡ ⲛⲉ ϩⲛ ⲛⲥⲩⲛⲁⲅⲱⲅⲏ. ⲟⲩⲕⲟⲩⲛ ⲉϣϣⲉ ⲉϫⲟⲟⲥ ϫⲉ ⲉⲩϯⲥⲟ ⲉⲡⲕⲟⲥⲙⲟⲥ 
ⲉⲧⲃⲉ ⲛⲧⲟⲡⲟⲥ ⲉⲧⲟⲩⲁⲁⲃ [...] ⲉϣϫⲉ ⲟⲩⲃⲗⲃⲓⲗⲉ ⲧⲉⲧϩⲓ ⲡⲉⲥⲙⲁϩ ⲉⲩϯⲥⲟ 
ⲉⲣⲟϥ ⲉⲧⲃⲏⲏⲧⲥ ⲉⲧⲉ ⲡⲁⲓ ⲡⲉ ϫⲉ ⲓ︦ⲥ︦ ϩⲟⲣϣ ⲉϫⲛ ⲟⲩⲥⲩⲛⲁⲅⲱⲅⲏ ⲉⲧⲃⲉ ⲛⲉⲧⲣ 
ϩⲟⲧⲉ ϩⲏⲧϥ ⲛϩⲏⲧⲥ ⲟⲩⲟⲓ ⲙⲡⲉⲥⲙⲁϩ ⲉⲧⲙⲙⲁⲩ ϩⲙ ⲡⲉⲟⲟⲩ ⲉⲧⲟⲩⲛⲁϥⲓ 
ⲧⲃⲗⲃⲓⲗⲉ ⲙⲙⲁⲩ ⲛϩⲏⲧϥ ⲛⲑⲉ ⲉⲧⲉ ⲟⲩⲟⲓ ⲉⲡⲕⲟⲥⲙⲟⲥ ϩⲙ ⲡⲕⲁⲓⲣⲟⲥ ⲉⲧⲟⲩⲛⲁ
 
ⲕⲱⲧϥ ⲛⲧⲃⲗⲃⲓⲗⲉ ⲛϩⲏⲧϥ ⲏ ⲛⲃⲗⲃⲓⲗⲉ. ⲉϣϫⲉ ⲕⲁⲧⲁ ⲑⲉ ⲇⲉ ⲟⲛ ⲛⲛⲉⲧⲉ ϣⲁⲣⲉ 
ⲡⲛⲟⲩⲧⲉ ⲛⲟⲩϭⲥ ⲉⲡⲕⲟⲥⲙⲟⲥ ⲉⲧⲃⲏⲏⲧⲟⲩ ⲧⲁⲓ ⲧⲉ ⲑⲉ ⲛⲛⲉ<pb xml:id="ⲧ︦ⲓ︦ⲅ︦"/>ⲧⲉ ϣⲁϥⲣ 
ϩⲟⲩⲉ ϭⲱⲛⲧ ⲉϩⲉⲛ ⲧⲟⲡⲟⲥ ⲉⲧⲃⲏⲏⲧⲟⲩ ⲉⲧⲃⲉ ⲟⲩ ⲛⲧⲟⲟⲩ ⲟⲩⲟⲓ ⲛⲁⲩ ⲁⲛ ⲛⲑⲉ 
ⲉⲧⲉ ⲟⲩⲟⲓ ⲉⲛⲉⲕⲟⲟⲩⲉ. ⲛⲓⲙ ⲛⲉ ⲛⲉⲧⲏⲡ ⲉϣⲱⲡⲉ ⲉⲩⲟⲩⲁⲁⲃ ⲁⲩⲟ ⲉⲧⲏⲡ ⲉⲧⲣⲉ 
ⲡⲛⲟⲩⲧⲉ ⲛⲁ ⲙⲡⲕⲟⲥⲙⲟⲥ ⲉⲧⲃⲏⲏⲧⲟⲩ ⲉϩⲟⲩⲛ ⲉⲛⲉⲧϣⲟⲟⲡ ϩⲙ ⲡⲉϥⲏⲓ ⲁⲩⲱ 
ⲛⲉϥⲧⲟⲡⲟⲥ ⲕⲁⲛ ⲙⲡⲣⲧⲣⲉⲛⲣ ϩⲉⲛ ⲃⲟⲧⲉ ⲛϩⲏⲧⲟⲩ ⲕⲁⲛ ⲙⲡⲣⲧⲣⲉϥⲛ ϩⲉⲛ 
ⲡⲉⲑⲟⲟⲩ ⲉϫⲛ ⲡⲕⲁϩ ⲉⲧⲃⲏⲏⲧⲛ. ⲁϣ ⲅⲁⲣ ⲧⲉ ⲧⲕⲉϩⲩⲡⲟⲕⲣⲓⲥⲓⲥ ⲛⲕⲁⲕⲉ ⲉϩⲟⲩⲉ 
ⲧⲁⲓ ⲛⲧⲉ ⲟⲩⲥⲩⲛⲁⲅⲱⲅⲏ ⲟⲩⲱϣ ⲉⲧⲣⲉ ϩⲉⲛ ⲣⲱⲙⲉ ⲉⲩⲥⲟⲟⲩⲛ ⲛⲛⲉⲩϩⲃⲏⲩⲉ 
ⲛⲗⲟⲓⲙⲟⲥ ⲟⲩⲱϩ ⲛⲙⲙⲁⲩ ⲛϩⲟⲩⲟ ⲉⲧⲣⲉ ⲓ︦ⲥ︦ ϭⲱ ϩⲁϩⲧⲏⲩ. ⲏ ⲉⲣⲁϭⲱ ϩⲁⲧⲛ 
ⲛⲓⲙ ⲉⲣⲁⲥⲱⲟⲩϩ ⲉⲛⲓⲙ ⲏ ⲛⲓⲙ ⲡⲉⲧⲛⲁⲛⲁϩⲙⲉ ⲛⲓⲙ ⲡⲉⲧⲛⲁⲧⲁϫⲣⲟ ⲧⲥⲩ
ⲛⲁⲅⲱⲅⲏ ⲉⲙⲡⲉ ⲡϫⲟⲓⲥ ⲟⲩⲱϩ ⲛϩⲏⲧⲉ ⲛⲑⲉ ⲛⲧⲉⲛⲧⲁⲩϫⲟⲟⲥ ⲉⲣⲟⲥ ϫⲉ ⲡϫⲟⲉⲓⲥ 
ϩⲛ ⲧⲉⲥⲙⲏⲧⲉ ⲁⲩⲱ ⲛⲥⲛⲁⲕⲓⲙ ⲁⲛ. ⲛⲥⲛⲁⲕⲓⲙ ⲁⲛ ϩⲛ ⲟⲩ. ⲛⲥⲛⲁⲕⲓⲙ ⲁⲛ ϩⲛ 
ⲧⲙⲛⲧⲛⲟⲩ [...] <pb xml:id="ⲧ︦ⲓ︦ⲇ︦"/> ⲉⲩⲙⲛⲧⲁⲧⲛⲟⲩⲧⲉ ⲛⲥⲛⲁⲕⲓⲙ ⲁⲛ ϩⲛ ⲛⲁ ⲧⲉⲥⲫⲩⲥⲓⲥ ⲉⲣ 
 
ⲛⲁ ⲙⲡⲁⲣⲁⲫⲩⲥⲓⲥ ⲛⲑⲉ ⲛⲧⲉⲧⲉ ⲛⲥⲉⲥⲟⲟⲩⲛ ⲁⲛ ⲛⲟⲩϣⲱⲗ ⲛⲟⲩⲱⲧ ⲟⲩⲉⲓⲱⲧⲁⲛ 
ⲛⲟⲩⲱⲧ ⲉⲃⲟⲗϩⲛ ⲛⲉⲅⲣⲁⲫⲏ. ⲟⲛⲧⲱⲥ ϩⲉⲛ ϩⲟⲩⲉ ⲣⲉϥϫⲓ ϭⲟⲗ ϩⲱⲟⲩ ⲛⲉ 
ⲛⲉⲧϫⲱ ⲙⲙⲟⲥ ϫⲉ ⲁ ⲡⲁⲃⲁⲗ ⲙⲉϩ ⲉⲓⲁⲧϥ ⲛϫⲁϫⲉ ⲉⲩⲉⲓⲣⲉ ⲛⲛⲉⲓⲡⲁⲣⲁⲫⲩⲥⲓⲥ 
ⲉⲛⲉⲩϫⲁϫⲉ ⲛⲧⲟϥ ⲛⲉ ⲛⲧⲁⲩⲙⲉϩ ⲉⲓⲁⲧⲟⲩ ⲙⲙⲟⲟⲩ [....] ⲩϯ ⲧⲁⲓ ⲙ [......] 
ϣⲉ [......] ⲓ [..........] ⲡⲉⲥϭⲛⲟⲛ ⲉⲩϯ ⲇⲉ ϩⲱⲱϥ ⲧⲉⲛⲟⲩ ⲛⲧⲉⲯⲩⲭⲏ 
ⲛⲛⲉⲧⲉⲓⲣⲉ ⲛⲛⲁⲓ ⲉⲧⲟⲟⲧⲟⲩ ⲛⲛⲇⲁⲓⲙⲟⲛⲓⲟⲛ ⲛⲧⲁⲩⲕⲧⲟ ⲉⲧⲉⲓⲕⲉⲟⲩⲉⲓ ⲙⲡⲓⲟⲩ
ⲟⲉⲓϣ ϩⲓⲧⲛ ϩⲉⲛ ⲣⲱⲙⲉ ⲛⲑⲉ ⲛⲛⲉⲧϩⲁⲣⲉϩ ⲉⲩⲥⲱϣⲉ ⲛⲧⲁⲩⲕⲧⲟ ⲇⲉ ϩⲱⲱϥ 
ⲧⲉⲛⲟⲩ ⲉⲧⲉⲯⲩⲭⲏ ⲛⲛⲉⲧⲉⲓⲣⲉ ⲛⲛⲁⲓ ϩⲓⲧⲛ ⲛⲉⲡⲛ︦ⲁ︦ ⲛⲁⲕⲁⲑⲁⲣⲧⲟⲛ ⲛⲧⲁⲩϫⲟⲟⲥ 
ⲉⲧⲁⲓ ⲙⲡⲓⲟⲩⲟⲉⲓϣ ϫⲉ ⲥⲱⲟⲩϩ ⲉϩⲟⲩⲛ ⲛⲛⲉⲑⲏⲣⲓⲟⲛ ⲧⲏⲣⲟⲩ ⲛⲧⲥⲱϣⲉ ⲙⲁⲣⲟⲩⲉⲓ 
ⲉⲧⲣⲉⲩⲟⲩⲟⲙⲥ [...] ⲱ ⲉⲩϫⲱϩ [............] <pb xml:id="ⲧ︦ⲉ︦"/> ⲉⲧⲉⲯⲩⲭⲏ ⲛⲛⲉⲧⲉⲓⲣⲉ 
ⲛⲛⲁⲓ ϫⲉ ⲙⲁⲣⲟⲩⲉⲓ ⲛϭⲓ ⲛⲇⲁⲓⲙⲟⲛⲓⲟⲛ ⲉⲧⲣⲉⲩⲁⲁⲥ ⲛⲁⲧϣⲁⲩ. ⲛⲧⲁⲩⲛⲉϫ ⲥⲟⲧⲉ 
ⲉϩⲟⲩⲛ ⲉⲧⲃⲁⲃⲩⲗⲱⲛ ϩⲓⲧⲛ ϩⲉⲛ ⲣⲱⲙⲉ ⲉⲩϫⲱⲗⲕ ϩⲱⲱϥ ⲧⲉⲛⲟⲩ ⲉϩⲟⲩⲛ ⲉⲧⲉ
ⲯⲩⲭⲏ ⲛⲛⲉⲧⲉⲓⲣⲉ ⲛⲛⲁⲓ ϩⲓⲧⲙ ⲡⲥⲁⲧⲁⲛⲁⲥ. ⲛⲉϥⲥⲟⲧⲉ ⲇⲉ ⲉⲧϫⲉⲣⲟ ⲛⲉ ⲙⲡⲁ
ⲣⲁⲫⲩⲥⲓⲥ ⲙⲙⲓⲛⲉ ⲛⲓⲙ ⲉⲧⲣⲱⲕϩ ⲙⲡϩⲏⲧ ⲛⲛⲥⲟϭ ⲥⲉⲟ ⲅⲁⲣ ⲛⲁⲧⲥⲟⲟⲩⲛ ϫⲉ 
ⲏ ⲛⲧⲉ ⲡⲣⲱⲙⲉ ⲱϣⲙ ⲛⲛⲉϥ [......] ⲛ [..........] ⲉϣⲙ ⲛⲁ ⲧⲉϥⲫⲩⲥⲓⲥ 
 
ϩⲣⲁⲓ ⲛϩⲏⲧϥ ⲛϥⲧⲙϩⲟϥ ϩⲛ ⲙⲡⲁⲣⲁⲫⲩⲥⲓⲥ. ⲟⲛⲧⲱⲥ ⲟⲩⲥⲁϩⲟⲩ ⲡⲉⲧϩⲓϫⲙ 
ⲡⲣⲱⲙⲉ ⲁⲩⲱ ⲟⲛ ⲧⲉⲥϩⲓⲙⲉ ⲉⲧϫⲱ ⲙⲙⲟⲥ ϫⲉ ⲁⲛϯ ⲡⲉⲭ︦ⲥ︦ ϩⲓⲱⲱⲛ ⲁⲩⲱ 
ⲁⲛϫⲓ ⲙⲡⲉⲑⲩⲣⲱⲛ ⲛⲧⲡⲓⲥⲧⲓⲥ ⲉⲩⲧⲟⲙⲥ ϩⲛ ⲙⲡⲁⲣⲁⲫⲩⲥⲓⲥ ⲛⲃⲟⲧⲉ. ⲉⲣϣⲁⲛⲧⲙ 
ⲡⲣⲱⲙⲉ ⲣ ⲡⲙⲉⲉⲩⲉ ⲛⲛⲉⲧϩⲏⲛ ⲉϩⲟⲩⲛ ⲉⲣⲟϥ ⲛⲁϣ ⲛϩⲉ ⲉⲩⲛⲁⲧⲱⲙ ⲁⲛ 
ⲙⲡⲉϥϩⲏⲧ ⲉⲛⲉⲧⲟⲩⲏ [....] ⲙⲙⲟ <note note="sic exit">.</note>
<pb xml:id="ⲧ︦ⲓ︦ⲏ︦"/> ⲛⲁⲓ ⲙⲛ ⲛⲉ [..] ϥⲓ ϩⲁⲣⲟⲟⲩ [....] ⲁⲩⲱ ⲛⲛⲉⲩⲣ ⲃⲟⲗ ⲉⲛⲉϩ ⲉⲛⲉⲛⲧⲁ 
ⲡⲉⲡⲣⲟⲫⲏⲧⲏⲥ ϫⲟⲟⲩ ⲉⲩⲙⲓϣⲉ ⲙⲛ ⲛϩⲩⲡⲟⲕⲣⲓⲧⲏⲥ ⲡⲟⲩⲟⲉⲓϣ ⲛⲓⲙ ⲉⲧⲁⲣⲭⲉⲓ 
ⲙⲛ ⲛⲉⲧⲟⲩⲁⲣⲭⲉⲓ ⲉϫⲱⲟⲩ ϫⲉ ⲡⲁⲓ ϥⲕⲱⲧ ⲛⲟⲩϫⲟ ⲛⲧⲟⲟⲩ ⲇⲉ ⲥⲉϫⲱϩ ⲙⲙⲟⲥ. 
ⲥⲟⲩⲛ ⲡⲉⲓⲕⲱⲧ ⲥⲟⲩⲛ ⲡⲉⲓϫⲱϩ ⲇⲉ ⲟⲛ ⲉⲧⲉ ⲡⲁⲓ ⲡⲉ ϫⲉ ⲛⲉⲧⲉⲓⲣⲉ ⲛⲙⲡⲟⲛⲏⲣⲟⲛ 
ⲧⲁⲓⲟ ⲁⲩⲱ ⲥⲉⲥⲩⲛϩⲓⲥⲧⲁ ⲉⲓⲕⲏ ⲛⲛⲉⲧⲟ ⲛⲁⲡⲉ ⲉⲣⲟⲟⲩ ϫⲉ ⲁⲩⲣ ⲡⲉⲓⲧⲱⲧ ⲛϩⲏⲧ 
ⲛⲟⲩⲱⲧ ϩⲛ ⲛⲉⲧⲉⲣⲉ [...] ⲟⲩⲧⲉ ⲙⲟⲥⲧⲉ ⲙⲙⲟⲟⲩ. ⲛⲓⲙ ⲡⲉⲧⲛⲁϫⲟⲟⲥ ϫⲉ ⲟⲩⲛ 
ⲟⲩϫⲟ ⲛⲁⲁϩⲉ ⲣⲁⲧⲥ ⲉⲡⲛⲟⲩⲧⲉ ⲡⲉⲧϫⲱ ⲙⲙⲟⲥ ϫⲉ ⲥⲛⲁϩⲉ ⲉϩⲣⲁⲓ. ⲁϫⲓⲥ 
ⲛⲛⲉⲧϫⲱϩ ⲙⲙⲟⲥ ϫⲉ ⲥⲛⲁϩⲉ ⲉϩⲣⲁⲓ ⲙⲁⲗⲗⲟⲛ ⲇⲉ ⲛⲧⲟϥ ⲡⲉⲧϫⲱ ⲙⲙⲟⲥ 
ⲛⲕⲉⲟⲩⲁ ⲁⲛ ϫⲉ ϯⲛⲁϣⲟⲣϣⲣ ⲛϫⲟ ⲛⲧⲁⲧⲉⲛϫⲁϩⲥ ⲛⲧⲁⲣⲁϩⲧⲥ ⲉϫⲙ ⲡⲕⲁϩ 
 
ⲛⲥⲉϭⲱⲗⲡ ⲉⲃⲟⲗ ⲛϭⲓ ⲛⲉⲥⲥⲛⲧⲉ ⲛⲥⲉϩⲉ ⲉϩⲣⲁⲓ. ⲙⲏ ⲧⲉⲛⲁⲣ ϣⲉ ⲣⲱ ⲛⲣⲟⲙⲡⲉ 
ⲉⲣⲉⲁϩⲉ ⲣⲁⲧⲉ ⲧϫⲟ ⲏ ⲛϫⲟ ⲁⲩⲱ ⲡⲉⲛⲧⲁ <pb xml:id="ⲧ︦ⲓ︦ⲑ︦"/> ⲡⲛⲟⲩⲧⲉ [...] ⲟϥ ϥⲛⲁϣⲱⲡⲉ 
ⲡⲁⲛⲧⲱⲥ ϯⲛⲁϫⲱⲕ ⲉⲃⲟⲗ ⲙⲡⲁϭⲱⲛⲧ ⲉϫⲛ ⲧⲉⲓϫⲟ ⲛⲥϩⲉ ⲉϩⲣⲁⲓ ϩⲁⲣⲓ ϩⲁⲣⲟⲥ 
ⲙⲙⲁⲧⲉ ⲁⲛ ⲁⲗⲗⲁ ⲉϫⲛ ⲛⲕⲟⲟⲩⲉ ⲉⲧϫⲱϩ ⲙⲙⲟⲥ ⲛⲑⲉ ⲛⲟⲩⲏⲓ ⲉⲁϥϩⲉ ⲉϫⲛ 
ϩⲉⲛ ⲏⲓ ⲁⲩⲣ ⲡⲉⲓϣⲟⲣϣⲣ ⲛⲟⲩⲱⲧ ⲁⲩⲱ ⲡⲉⲓⲥⲱϣ ⲛⲟⲩⲱⲧ ϣⲱⲡⲉ ⲙⲙⲟⲟⲩ ⲁⲩⲱ 
ⲉϥⲧⲱⲛ ⲧⲉⲛⲟⲩ ⲡⲟⲩϫⲱϩ ⲧϫⲟ ⲁⲩⲱ ⲡϩⲏⲩ ⲛⲛⲉⲧϫⲱϩ ⲙⲙⲟ. ⲕⲟⲩⲱϣ ⲉⲥⲟⲩⲛ 
ⲡⲉⲧϭⲁⲉⲓⲟ ⲛⲟⲩⲥⲩⲛⲁⲅⲱⲅⲏ ⲁⲩⲱ ⲙⲡⲥⲱϣ ⲙⲡⲉⲧϩⲓϫⲱⲟⲩ ϫⲉ [.....] ⲣⲱⲙⲉ 
ⲛⲁⲕⲁ [...] ⲣⲧⲟⲥ ϩⲛ ⲧⲙⲏⲧⲉ ⲛⲛⲉⲧⲟⲩⲁⲁⲃ ⲉⲧⲛϩⲏⲧⲟⲩ ⲁⲛⲁⲩ ⲉⲡⲥⲱϣ ⲙⲡⲕⲁϩ 
ⲁⲩⲱ ⲡⲉϫⲡⲓⲟ ⲛⲛⲉⲧⲟ ⲛⲟⲩⲟⲉⲓⲉ ⲉⲣⲟϥ ⲉⲩⲕⲱ ⲙⲡⲉⲛⲧⲏϭ ϩⲛ ⲧⲙⲏⲧⲉ ⲙⲡⲉⲥⲟⲩⲟ. 
ⲙⲡⲣⲙⲉⲉⲩⲉ ⲕⲁⲕⲱⲥ ϫⲉ ⲁⲗⲗⲁ ⲁ ⲡϫⲟⲉⲓⲥ ϫⲟⲟⲥ ϫⲉ ⲁⲗⲱⲧⲛ ⲉⲣⲟⲟⲩ ⲛⲥⲉⲁⲓⲁⲓ 
ϩⲓ ⲟⲩⲥⲟⲡ ⲁⲩⲱ ϫⲉ ⲙⲡⲣⲡⲟⲣⲕⲟⲩ ⲁⲛⲟⲩⲉⲛϩ ⲡⲉⲓϩⲱⲃ ⲅⲁⲣ ⲉⲃⲟⲗ ϩⲛ ⲕⲉⲙⲁ 
ϫⲉ ⲡⲉⲧⲛϫⲱ ⲙⲙⲟϥ ϩⲏⲛ ⲁⲛ ⲉϩⲟⲩⲛ ⲉⲣⲟϥ. ⲛⲓⲙ ⲅⲁⲣ ⲡⲉⲧⲛⲁϣⲡⲉⲛⲉ ⲧⲟ 
<pb xml:id="ⲧ︦ⲕ︦"/>ⲟⲩ ⲉⲃⲟⲗ ϫⲉ ⲉϥⲛⲁϣⲓⲃⲉ ⲙⲡⲉⲛⲧⲁ ⲡⲛⲟⲩⲧⲉ ϫⲟⲟϥ ⲓ︦ⲥ︦ ϩⲁϩ ⲅⲁⲣ ⲛⲉ 
 
ⲛⲧⲁⲩⲱⲙⲥ ⲉⲧⲃⲉ ϩⲉⲛ ϣⲁϫⲉ ⲉⲛⲥⲉⲛⲟⲓ ⲙⲙⲟⲟⲩ ⲁⲛ ϣⲁ ⲉϩⲣⲁⲓ ⲉⲛⲁⲓ ϫⲉ 
ⲙⲡⲣⲕⲣⲓⲛⲉ ϫⲉ ⲛⲛⲉⲩⲕⲣⲓⲛⲉ ⲙⲙⲱⲧⲛ ⲙⲡⲣⲧϭⲁⲉⲓⲟ ϫⲉ ⲛⲛⲉⲩⲧϭⲁⲉⲓⲉ ⲧⲏⲩⲧⲛ 
ⲏ ϫⲉ ⲁϩⲣⲟⲕ ⲕⲣⲓⲛⲉ ⲙⲡⲉⲕⲥⲟⲛ ⲏ ⲁϩⲣⲟⲕ ϩⲱⲱⲕ ⲕⲥⲱϣⲥ ⲙⲡⲉⲕⲥⲟⲛ. ⲉϣϫⲉ 
ⲥⲟⲡ ϣⲁⲣⲉ ⲡⲇⲓⲁⲃⲟⲗⲟⲥ ϫⲓ ⲡⲉⲥⲙⲟⲧ ⲛⲟⲩⲣⲱⲙⲉ ⲛϣⲁⲛ ϩⲧⲏϥ ⲉϥⲕⲱⲣϣ 
ⲉⲛⲉⲧⲉⲡⲓⲧⲓⲙⲁ ⲛⲛⲉⲧⲉⲓⲣⲉ ⲛⲧⲁⲛⲟⲙⲓⲁ ⲉϥⲟⲩⲉϣ ⲧⲣⲉⲩⲕⲱ ⲛⲁⲩ ⲉⲃⲟⲗ ⲁⲩⲱ 
ⲥⲟⲡ ϣⲁϥϫⲓ ⲡϩⲣⲃ ⲙⲡⲁⲅⲅⲉⲗⲟⲥ ⲙⲡⲛⲟⲩⲧⲉ ⲉϥⲁⲡⲓⲗⲉⲓ ⲉⲛⲉⲧϥⲓ ⲣⲟⲟⲩϣ 
ⲉⲛⲉϫ ϩⲉⲛ ⲣⲱⲙⲉ ⲛⲕⲣⲟϥ ⲉⲃⲟⲗϩⲛ ⲛⲉϥⲧⲟⲡⲟⲥ ⲉⲓⲉ ⲟⲩⲟⲓ ⲛⲟⲩⲗⲁⲟⲥ ⲉⲣⲉ 
ⲛⲉⲧⲁⲣⲭⲉⲓ ⲉϫⲱⲟⲩ ⲕⲱ ⲛϩⲧⲏⲩ ⲉⲕⲉϩⲱⲃ ⲏ ⲕⲉⲥⲙⲟⲧ ϫⲉ ⲛⲥⲉⲇⲟⲕⲓⲙⲁⲍⲉ ⲁⲛ 
ⲛⲛⲉⲡⲛ︦ⲁ︦ ⲉⲧⲉ ⲛⲉⲧϣⲁϫⲉ ⲛⲉ ⲉⲃⲟⲗϩⲛ ⲛⲣⲱⲙⲉ ⲉⲩⲡⲗⲁⲛⲁ ⲛϩⲉⲛ ⲉⲓⲟⲧⲉ 
ⲛⲁⲕⲁⲑⲁⲣⲧⲟⲥ ϫⲉ ⲛϣϣⲉ ⲁⲛ ⲉⲃⲟⲗⲃⲗ ⲛⲧⲛⲟⲩⲛⲉ ⲛϩⲉⲛ [.....] ⲣⲉ ⲡ [.......] 
<pb xml:id="ⲧ︦ⲕ︦ⲁ︦"/> ⲥϩⲟⲩⲟⲣⲧ ⲛⲥⲉϥⲓⲧⲟⲩ ⲙⲙⲁⲩ ϩⲛ ϩⲉⲛ ⲕⲏⲡⲟⲥ ⲉⲓⲧⲉ ⲛⲉⲧⲟⲩⲱⲛϩ 
ⲉⲃⲟⲗ ϩⲛ ϩⲉⲛ ⲫⲁⲛⲧⲁⲥⲓⲁ ⲉⲃⲟⲗϫⲉ ϣⲁⲩⲣ ⲡⲁⲓ ⲛϩⲁϩ ⲛⲥⲟⲡ ⲛϩⲟⲩⲟ ⲇⲉ 
ⲛⲉⲛⲧⲁⲩⲧⲱⲡ ⲉⲣⲟⲟⲩ ϫⲉ ⲛⲥⲉϣⲓⲛⲉ ⲁⲛ ϫⲉ ⲛⲧⲉⲧⲛ ϩⲛ ⲟⲩ ⲏ ϫⲉ ⲛⲧⲁⲧⲉⲧⲛⲉⲓ 
ⲧⲱⲛ. ⲙⲏ ⲛϣⲟⲣⲡ ⲛⲣⲱⲙⲉ ⲁⲇⲁⲙ ⲁⲩⲱ ⲉⲩϩⲁ ⲁⲩⲣ ⲧⲉⲓⲙⲛⲧⲁⲥⲉⲃⲏⲥ 
 
ⲉⲧⲙⲙⲁⲩ ⲏ ⲥⲉⲟ ⲛⲥⲕⲁⲛⲇⲁⲗⲟⲛ ⲛⲕⲉⲟⲩⲁ. ⲛⲧⲟⲟⲩ ⲙⲁⲩⲁⲁⲩ ⲁⲛ ⲉⲧϩⲙ ⲡⲡⲁ
ⲣⲁⲇⲉⲓⲥⲟⲥ [....] ⲁϩⲣⲟϥ ⲙ [..........] ⲧϥ ⲏ ⲉⲣϣⲁⲛ ⲟⲩⲁⲅⲅⲉⲗⲟⲥ ϣⲁϫⲉ 
ⲛⲙⲙⲁⲕ ⲉϥⲛⲁⲧⲁⲙⲟⲕ ϩⲛ ⲟⲩ ⲛϩⲟⲩⲟ ⲉⲡⲛⲟⲩⲧⲉ ϫⲉ ⲟⲩ ⲙⲟⲛⲟⲛ ϫⲉ ⲛϣϣⲉ 
ⲁⲛ ⲉⲕⲁ ϩⲉⲛ ⲣⲱⲙⲉ ⲛⲁⲕⲁⲑⲁⲣⲧⲟⲥ ϩⲛ ⲛⲉϥⲧⲟⲡⲟⲥ ⲁⲗⲗⲁ ⲛⲕⲉⲁⲧⲥⲱⲧⲙ 
ⲟⲛ ϫⲉ ⲛⲉⲛⲧⲁⲩⲥⲱⲧⲙ ⲣⲱ ⲛⲉⲩⲛⲁϫⲱⲗϫ ⲁⲛ ⲡⲉ. ⲙⲙⲟⲛ ⲟⲩⲥⲩⲛⲁⲅⲱⲅⲏ 
ⲛⲣⲉⲙϩⲉ ⲧⲏⲣⲟⲩ ⲉⲩⲟⲩⲛ ϯⲟⲩ ϫⲉ ⲛⲛⲉⲓϫⲟⲟⲥ ϫⲉ ⲙⲏⲧ ⲛⲱϫ ⲟⲩⲏϩ ⲛⲙⲙⲁⲩ 
ⲛⲓⲙ ϩⲛ ⲛⲉⲧⲟⲩⲉϣ ϫⲉ ⲡⲉⲑⲟⲟⲩ ⲉ<pb xml:id="ⲧ︦ⲕ︦ⲃ︦"/>ⲣⲟⲟⲩ ⲛⲉⲧⲛⲁϫⲟⲟⲥ ⲁⲛ ϫⲉ 
ϩⲟⲉⲓⲛⲉ ⲧⲏⲣⲟⲩ ⲛⲉ. ⲉⲩⲡⲏⲧ ⲇⲉ ⲛⲧⲟϥ ⲛⲥⲱⲟⲩ ⲉⲃⲟⲗⲛϩⲏⲧⲟⲩ ⲥⲉⲛⲁϫⲡⲓⲉ 
ⲛⲉⲓⲁⲧϩⲏⲧ ϫⲉ ⲙⲏ ⲉⲣⲉ ⲛⲗⲓⲥⲧⲏⲥ ⲛⲁⲛⲉϫ ⲛⲗⲏⲥⲧⲏⲥ ⲉⲃⲟⲗ ⲉⲣⲉ ⲛⲁⲕⲁⲑⲁⲣⲧⲟⲥ 
ⲛⲁⲣ ⲛⲣⲱⲙⲉ ⲛⲗⲟⲓⲙⲟⲥ ⲛϣⲙⲙⲟ ⲉⲣⲟⲟⲩ ⲉⲣⲉ ⲛⲥⲁⲧⲁⲛⲁⲥ ⲛⲁⲡⲱⲧ ⲛⲥⲁ ⲛⲥⲁ
ⲧⲁⲛⲁⲥ ⲉⲃⲟⲗϩⲛ ⲛⲧⲟⲡⲟⲥ ⲉⲧⲟⲩⲁⲁⲃ. ⲉϣϫⲉ ⲟⲩⲛ ⲇⲁⲓⲙⲱⲛ ⲉϥⲡⲏⲧ ⲛⲥⲁ ⲇⲁⲓ
ⲙⲱⲛ ⲁⲩⲱ ⲣⲱⲙⲉ ⲙⲡⲟⲛⲏⲣⲟⲥ ⲉϥⲡⲏⲧ ⲛⲥⲁ ⲣⲱⲙⲉ ⲙⲡⲟⲛⲏⲣⲟⲥ ⲁϩⲣⲟϥ 
ϩⲱⲱϥ ⲡⲉϯϫⲱ ⲙⲙⲟϥ ⲛⲕⲁⲕⲓⲁ ⲁⲩⲱ ⲛⲉⲫⲑⲟⲛⲟⲥ ⲛⲛⲣⲱⲙⲉ ⲟⲩⲏⲩ ⲉⲃⲟⲗ 
ⲉⲙⲁⲧⲉ ⲛⲙⲙⲛⲧⲙⲉ ⲙⲡⲛⲟⲩⲧⲉ. ⲟⲩⲣⲱⲙⲉ ⲅⲁⲣ ⲛϫⲁϫⲉ ⲉⲓ︦ⲥ︦ ⲉϥⲡⲏⲧ ⲛⲥⲁ ⲛⲉⲧ
 
ⲉⲓⲛⲉ ⲙⲙⲟϥ ϩⲛ ⲛⲉϥⲃⲟⲧⲉ ⲉⲃⲟⲗ ϩⲛ ⲛⲉϥⲧⲟⲡⲟⲥ ⲉⲧⲃⲉ ⲟⲩ ⲙⲡϣⲁϫⲉ ⲛⲧⲙⲉ 
ⲛⲁⲣ ϩⲟⲩⲉ ⲥⲟϣϥ ⲁⲛ ϫⲉ ⲉⲕⲣ ⲟⲩ ⲛⲧⲟⲕ ⲛϩⲏⲧⲟⲩ ⲉⲛⲉ ⲙⲛ ⲣⲱⲙⲉ ⲉϥⲛⲉϫ 
ⲣⲱⲙⲉ ⲉⲃⲟⲗ ϩⲛ ⲛⲧⲟⲡⲟⲥ ⲉⲧⲃⲉ ϫⲉ ⲁϥⲗⲩⲡⲉⲓ ⲙⲙⲟϥ ⲁⲩⲱ <pb xml:id="ⲧ︦ⲕ︦ⲅ︦"/> ϫⲉ 
ⲛⲧⲁϥⲣ ⲛⲟⲃⲉ ⲁⲛ ⲉⲓ︦ⲥ︦ ⲛⲉⲓⲛⲁϫⲟⲟⲥ ⲁⲛ ϫⲉ ⲙⲁⲣⲉ ⲡⲉⲧⲟⲩⲉϣ ⲣ ⲃⲟⲗ ⲉⲡⲉⲕⲣⲓⲙⲁ 
ⲙⲡⲛⲟⲩⲧⲉ ⲧⲥⲁⲃⲟ ⲉⲃⲟⲗϩⲓⲧⲙ ⲡⲉⲧϫⲱ ⲛⲛⲁⲓ ϫⲉ ⲉϣϫⲉ ⲉϥⲛⲟⲩϫⲉ ⲛϩⲉⲛ 
ⲣⲱⲙⲉ ⲉⲃⲟⲗ ϩⲛ ⲛⲉⲓⲥⲩⲛⲁⲅⲱⲅⲏ ⲉⲧⲃⲏⲏⲧϥ ⲕⲁⲛ ⲙⲡⲟⲩⲕⲁ ⲕⲉⲛⲟⲃⲉ ⲉⲙ
ⲡⲟⲩⲁⲁϥ ⲉⲣⲟϥ ⲙⲁⲣⲉ ⲡⲟⲩⲧⲉ ⲛⲟϫϥ ⲉⲃⲟⲗ ⲙⲙⲟϥ ⲉϣϫⲉ ⲉⲧⲃⲉ ⲓ︦ⲥ︦ ⲉϥⲉⲓⲣⲉ 
ⲙⲡⲁⲓ ⲉϥⲕⲏϩ ⲉⲧⲣⲉ ⲡⲉϥⲏⲓ ⲏ ⲛⲉϥⲏⲓ ϣⲱⲡⲉ ⲉⲩⲟⲩⲁⲁⲃ ⲁⲩⲱ ϯⲥⲟⲉⲓⲧ ϩⲙ 
ⲡⲧⲃⲃⲟ ⲉⲓⲉ ⲉϥⲛⲁⲉⲓⲣⲉ ⲛⲁϥ ⲕⲁⲧⲁ ⲛⲉⲧϥⲟⲩⲁϣⲟⲩ. ⲡⲉⲧϥⲟⲩⲁϣϥ ⲇⲉ ⲡⲉⲧⲣⲉ 
ⲓ︦ⲥ︦ ⲧⲁⲁⲩ ⲉϩⲣⲁⲓ ⲉⲛⲉϥϭⲓϫ ⲁⲩⲱ ⲛϭⲓϫ ⲛⲛⲉϥⲥⲛⲏⲩ ⲉⲣⲉ ⲛⲉⲩϩⲃⲏⲟⲩⲉ ⲛⲗⲟⲓ
ⲙⲟⲥ ⲣ ⲙⲛⲧⲣⲉ ϩⲁⲣⲟⲟⲩ ⲁⲩⲱ ⲡⲉⲧϥⲟⲩⲁϣϥ ⲁⲛ ⲏ ⲉϥϣⲗⲏⲗ ⲉⲧⲣⲉϥϣⲱⲡⲉ 
ⲡⲉⲧⲣⲉ ⲡⲛⲟⲩⲧⲉ ⲟⲩⲉⲛϩ ϩⲉⲛ ⲣⲱⲙⲉ ⲛⲁϥ ⲉⲃⲟⲗ ⲉⲁ ⲡⲥⲁⲧⲁⲛⲁⲥ ϥⲓⲧⲟⲩ 
ⲛϫⲓⲟⲩⲉ ⲁⲩⲱ ⲉⲁⲩϥⲓⲧⲟⲩ ⲛϫⲓⲟⲩⲉ ⲙⲙⲓⲛⲉ ⲙⲙⲟⲟⲩ ⲉⲁⲩϩⲟⲡⲟⲩ ϩⲛ ⲙⲡⲁⲣⲁ
ⲫⲩⲥⲓⲥ ⲛⲕⲁⲕⲉ ⲁⲩⲱ ⲁⲩⲕⲱⲡ. <pb xml:id="ⲧ︦ⲕ︦ⲇ︦"/> ⲛⲉⲅⲣⲁⲫⲏ ϩⲱⲛ ⲉⲧⲙⲕⲁ ⲟⲩⲁ ⲉϥϩⲟⲟⲩ 
 
ϩⲛ ⲟⲩⲙⲏⲏϣⲉ ⲏ ⲥⲛⲁⲩ ⲁⲛ ⲏ ⲙⲏⲧ ϫⲉ ⲛⲛⲉⲩϣⲱⲡⲉ ⲉⲩⲥⲏϣ ⲧⲏⲣⲟⲩ ⲡⲉϫⲁⲛ 
ⲁⲛⲟⲛ ϫⲉ ⲉⲛϣⲁⲛⲕⲁⲁϥ ⲏ ⲕⲁⲁⲩ ⲉⲛⲧⲁⲉⲓⲟ ⲙⲡⲙⲏⲏϣⲉ ⲉⲛϣⲁⲛϥⲓⲧⲟⲩ 
ⲇⲉ ⲙⲙⲁⲩ ⲛϩⲏⲧϥ ⲉⲛⲥⲱϣ ⲙⲙⲟϥ. ϩⲉⲛ ⲕⲉⲙⲓⲛⲉ ⲛⲥⲟⲟⲩⲛ ⲛⲉ ⲛⲁⲓ ϩⲉⲛ 
ⲡⲣⲟⲫⲏⲧⲉⲓⲁ ⲛⲉ ⲛⲁⲓ ⲉⲃⲟⲗϩⲛ ⲛⲉⲛϩⲏⲧ ⲙⲙⲓⲛⲉ ⲙⲙⲟⲛ ⲕⲁ ⲡⲉⲛⲧⲏϭ 
ⲛⲧⲟⲕ ⲛϥϫⲓⲥⲉ ⲉⲡⲙⲁ ⲛⲉⲗⲟⲟⲗⲉ ⲏ ⲡⲙⲁ ⲛⲟⲩⲟⲟⲧⲉ ⲁⲩⲱ ⲕⲛⲁϯ ϩⲏⲩ ⲉⲣⲟⲟⲩ 
ⲧⲱⲛⲉ ⲡⲟⲩⲟⲉⲓⲉ ⲛⲁⲧϩⲏⲧ ⲏ ⲕⲧⲁⲙⲉⲓⲏⲩ ⲧⲱⲛⲉ ⲛⲛⲁϩⲣⲙ ⲡϫⲟⲉⲓⲥ 
ⲛⲛⲕⲁϩ ⲡⲥⲟϭ ⲁⲗⲏⲑⲱⲥ ⲉⲃⲟⲗ ⲟⲩⲧⲉ ⲛⲉϭⲙⲏ ⲛⲥⲁⲃⲉ. ⲏ ⲛⲧⲁ ⲛⲓⲙ ⲛϣⲱⲥ 
ⲉⲛⲉϩ ⲕⲁ ⲛⲉⲥⲟⲟⲩ ϩⲙ ⲡⲟϩⲉ ⲁⲩⲱ ⲧϣⲁⲓⲣⲉ ϩⲙ ⲡⲧⲣⲉϥⲙⲟⲩ ⲏ ϩⲙ ⲡⲧⲣⲉ 
ⲡⲉⲓⲑⲏⲣⲓⲟⲛ ⲧⲁⲕⲟϥ. ⲁⲭⲁⲣ ⲛⲧⲁⲩⲙⲙⲟⲟⲩⲧϥ ⲁⲛ ⲉⲧⲃⲉ ⲛⲉϥⲛⲟⲃⲉ ⲙⲙⲁⲧⲉ ⲏ 
ⲛⲧⲁⲩϩⲱ ⲉⲣⲟϥ ⲙⲁⲩⲁⲁϥ ⲁⲗⲗⲁ ⲉⲛⲧⲁⲩⲙⲟⲟⲩⲧϥ ⲁⲩⲱ ⲁⲩϥⲟⲧϥ ⲉⲃⲟⲗ 
ⲙⲛ ⲡⲉϥⲏⲓ ⲧⲏ<pb xml:id="ⲧ︦ⲕ︦ⲉ︦"/>ⲣϥ ϣⲁ ϩⲣⲁⲓ ⲉⲛⲉϥⲧⲃⲛⲟⲟⲩⲉ ϫⲉ ⲛⲛⲉ ⲡⲛⲟⲩⲧⲉ 
ⲕⲁⲁⲩ ⲛⲥⲱϥ ⲛⲥⲉϩⲉ ϩⲁⲣⲁⲧⲟⲩ ⲛⲛⲉⲩϫⲁϫⲉ. ⲏ ⲡⲉⲡⲣⲟⲫⲏⲧⲏⲥ ⲙⲛ ⲛⲉⲡⲣⲉⲥ
 
ⲃⲩⲧⲉⲣⲟⲥ ⲉⲧⲛⲙⲙⲁϥ ⲓⲏⲥⲟⲩⲥ ⲡϫⲱⲱⲣⲉ ⲡⲉ ⲛⲧⲁϥⲣ ⲡⲁⲓ ⲙⲁⲩⲁⲁϥ. ⲙⲏ 
ⲙⲡⲉ ⲡⲗⲁⲟⲥ ⲧⲉⲕ ⲱⲛⲉ ⲉⲣⲟⲟⲩ ϣⲁⲛⲧⲉ ⲟⲩⲛⲟϭ ⲛⲥⲟⲟⲩϩ ϣⲱⲛⲉ ϩⲓϫⲱⲟⲩ 
ⲁⲩⲱ ⲉⲧⲃⲉ ⲟⲩ ⲛϣϣⲉ ⲁⲛ ⲉⲣ ϩⲉⲛ ⲣⲱⲙⲉ ⲛⲥⲛⲟϥ ϩⲱⲟⲩ ⲁⲩⲱ ⲛⲕⲣⲟϥ 
ⲛϣⲙⲙⲟ ⲉⲛⲥⲩⲛⲁⲅⲱⲅⲏ ⲙⲡⲛⲟⲩⲧⲉ ⲉⲧⲃⲉ ⲛⲉⲩⲃⲟⲧⲉ ⲙⲙⲁⲧⲉ ⲁⲛ ⲁⲗⲗⲁ ϫⲉ 
ⲛⲛⲉ ⲡⲛⲟⲩⲧⲉ ⲥⲁϩⲱϥ ⲉⲃⲟⲗ ⲙⲙⲟⲟⲩ. ⲏ ⲛⲟⲩⲥⲱϣ ⲁⲛ ⲛⲟⲩⲗⲁⲟⲥ ⲡⲉ 
ⲕⲁ ϩⲉⲛ ⲣⲱⲙⲉ ϩⲣⲁⲓ ⲛϩⲏⲧⲟⲩ ⲉⲩⲟ ⲛϫⲁϫⲉ ⲉⲡⲇⲓⲕⲁⲓⲱⲙⲁ ⲁⲩⲱ ⲧⲉⲛ
ⲧⲟⲗⲏ ⲉⲧⲕⲏ ⲛⲁⲩ ⲉϩⲣⲁⲓ ⲉⲩⲥⲱⲧⲙ ϫⲉ ⲁⲩⲙⲉⲩⲧ ⲟⲩⲣⲱⲙⲉ ϫⲉ ⲁϥϭⲉⲗ 
ϩⲉⲛ ⲗⲁⲕⲙ ⲛϣⲉ . ⲏ ⲉⲩϣⲁⲛⲕⲁ ⲟⲩⲁ ⲙⲛ ϩⲁϩ ⲛⲁⲁⲁⲥ ⲉⲁ ϩⲁϩ ⲁⲁⲥ ⲙⲛ 
ⲟⲩⲙⲏⲏϣⲉ ⲛⲁϣⲱⲡⲉ ⲙⲡⲁⲣⲁⲃⲁⲧⲏⲥ ⲙⲡⲛⲟⲙⲟⲥ. ⲛⲧⲁⲩⲙⲟⲟⲩⲧ ⲁⲛ ⲙⲡⲉⲓ
ⲕⲉⲟⲩⲁ ⲉⲧⲃⲉ ⲟⲩ. ⲙⲏ ϩⲉⲛ ⲣⲱ<pb xml:id="ⲧ︦ⲕ︦︦ϝ︦"/>ⲙⲉ ⲛⲉ ⲉⲙⲏ ⲛⲁ ⲛϩⲏⲧⲟⲩ ϫⲉ 
ⲉⲩⲉⲧⲁⲕⲉ ⲟⲩⲯⲩⲭⲏ ⲉⲧⲃⲉ ϩⲉⲛ ϭⲓⲃϭⲓⲃ ⲛϣⲉ ⲛⲥⲉⲣ ϣⲁⲩ ⲁⲛ ⲉⲗⲁⲁⲩ 
ⲛⲥⲁ ⲡⲕⲱϩⲧ. ⲛⲧⲁⲩⲣ ⲛⲁⲓ ⲁⲛ ⲉⲧⲃⲉ ⲧⲉⲛⲧⲟⲗⲏ ϫⲉ ⲛⲛⲉ ⲡⲛⲟⲩⲧⲉ ⲑⲙⲕⲉ ⲟⲩ
 
ⲙⲏⲏϣⲉ ⲁⲩⲱ ⲛϥϥⲟⲧⲟⲩ ⲉⲃⲟⲗ ⲉⲧⲃⲉ ⲟⲩⲁ ⲁⲩⲱ ⲉⲧⲃⲉ ⲟⲩ ⲛϣϣⲉ ⲁⲛ 
ⲉϥⲉⲧ ⲡⲣ ⲡⲙⲉⲉⲩⲉ ⲛϩⲉⲛ ⲣⲱⲙⲉ ⲉⲃⲟⲗ ϩⲛ ⲛⲥⲩⲛⲁⲅⲱⲅⲏ ⲙⲡⲛⲟⲩⲧⲉ ⲉⲕⲁ 
ⲃⲟⲗ ⲡⲉⲧⲁⲩⲉ ⲛⲉⲩⲃⲟⲧⲉ ⲁⲩⲱ ⲛⲧⲟⲡⲟⲥ ⲉⲧⲟⲩⲥⲟⲃⲧⲉ ⲙⲙⲁⲩ ⲛⲟⲩⲧⲣⲁ
ⲡⲉⲍⲁ ⲙⲡⲇⲓⲁⲃⲟⲗⲟⲥ ⲧⲁⲓ ⲧⲉ ⲑⲉ ⲉⲧⲟⲩⲥϩⲟⲩⲟⲣⲧ ϫⲉ ⲥⲉⲥⲙⲓⲛⲉ ⲛⲁϥ 
ⲛⲛⲉⲧⲟⲩⲛⲁⲟⲩⲟⲙⲟⲩ ⲛⲙⲙⲁϥ ⲁⲩⲱ ⲛϥⲟⲩⲟⲙⲟⲩ ⲛⲙⲙⲁⲩ ⲁⲩⲱ ϫⲉ ⲥⲉ
ⲡⲱⲣϣ ⲙⲡⲉⲩⲡⲣⲏϣ ϩⲁⲣⲟϥ ⲛⲙⲙⲁⲩ ⲁⲩⲱ ⲛⲧⲟⲩ ⲛⲙⲙⲁϥ ϩⲛ ⲛⲧⲁ
ⲙⲓⲟⲛ ⲁⲛ ⲙⲁⲩⲁⲁⲩ ⲏ ⲛⲕⲗϫⲉ ⲙⲛ ⲛⲕⲉⲧⲟⲡⲟⲥ ⲛⲑⲉ ⲉⲧⲟⲩⲟ ⲙⲙⲟⲥ ⲁⲗⲗⲁ ϫⲉ 
ⲥⲉⲡⲱⲣϣ ⲙⲙⲟϥ ⲟⲛ ⲁⲩⲱ ⲥⲉϩⲱⲃⲥ ⲙⲙⲟⲟⲩ ⲛⲙⲙⲁϥ ⲁⲩⲱ ⲛⲧⲟϥ ⲛⲙⲙⲁⲩ 
ϩⲛ ⲛⲕⲉⲉⲣⲃⲉ ⲛⲛⲉⲥⲕⲣⲟⲫⲟⲥ. ⲙⲏ ϩⲉⲛ ϩⲃⲏⲩⲉ <pb xml:id="ⲧ︦ⲕ︦ⲍ︦"/> ⲛⲉ ⲛⲁⲓ ϩⲉⲛ ⲣⲱⲙⲉ 
ⲛⲉ ⲛⲁⲓ ⲛⲕⲁⲁⲩ ϩⲛ ⲛⲧⲟⲡⲟⲥ ⲙⲡⲉⲧⲟⲩⲁⲁⲃ. ⲉϣϫⲉ ⲟⲩⲛ ⲟⲩⲧⲟⲉⲓⲥ ⲙⲡⲗϭⲉ 
ⲕⲁⲧⲁ ⲡⲉⲧⲥⲏϩ ϫⲉ ⲛⲛⲁϫⲟⲟⲥ ϫⲉ ⲟⲩⲧⲟⲉⲓⲥ ⲛϣⲣⲱ ⲣ ϣⲁⲩ ⲛϫⲁⲕⲥ ⲉⲩϩⲟⲓⲧⲉ 
ⲛϣⲁⲓ ⲁⲩⲱ ⲟⲩⲧⲟⲉⲓⲥ ⲛϣⲁⲓ ⲉⲩϩⲟⲓⲧⲉ ⲙⲡⲗϭⲉ ⲉⲓⲉ ⲟⲩⲛ ⲛϩⲉⲛ ⲣⲱⲙⲉ ⲛⲁ
 
ⲕⲁⲑⲁⲣⲧⲟⲥ ⲣ ϣⲁⲩ ⲉⲟⲩⲱϩ ⲙⲛ ϩⲉⲛ ⲣⲱⲙⲉ ⲉⲩⲟⲩⲁⲁⲃ ⲁⲩⲱ ϩⲉⲛ ⲣⲱⲙⲉ 
ⲉⲩⲟⲩⲁⲁⲃ ⲙⲛ ϩⲉⲛ ⲣⲱⲙⲉ ⲛⲗⲟⲓⲙⲟⲥ. ⲡⲉⲧϫⲱ ⲙⲙⲟⲥ ⲁⲛ ϫⲉ ⲛⲑⲉ ⲙⲡⲉⲛ
ⲧⲁϥⲥⲟⲩⲛ ⲓ︦ⲥ︦ ⲉϥⲉⲓⲣⲉ ⲛⲛⲉⲓⲡⲁⲣⲁⲫⲩⲥⲓⲥ ⲧⲉ ⲑⲉ ⲙⲡⲉⲧⲉ ⲙⲡϥⲥⲟⲩⲱⲛϥ ⲧⲉϥⲁ
ⲅⲁⲡⲏ ⲉϩⲟⲩⲛ ⲉⲓⲥ ⲛⲥϣⲟⲃⲉ ⲁⲛ ⲉⲩϩⲛⲁⲁⲩ ⲉϥⲣ ϩⲟⲩⲉ ⲧⲥⲧⲏⲩ ⲉⲃⲟⲗ. ⲉϣϫⲉ 
ⲉⲛⲧⲁϥⲉⲓ ⲅⲁⲣ ⲉⲡⲱⲣϫ ⲛⲛⲉⲛⲧⲁⲩⲥⲟⲩⲱⲛϥ ⲉⲛⲉⲧⲉ ⲙⲡⲟⲩⲥⲟⲩⲱⲛϥ ϣⲁ ϩⲣⲁⲓ 
ⲉⲩⲉⲓⲱⲧ ⲙⲛ ⲡⲉϥϣⲏⲣⲉ ⲙⲛ ⲛⲉⲛⲧⲁϥϫⲟⲟⲩ ⲧⲏⲣⲟⲩ ⲉⲧⲃⲉ ⲟⲩ ⲛⲧⲟϥ ⲛϥⲛⲁ
ⲡⲱⲣϫ ⲁⲛ ⲛⲟⲩⲉⲓⲱⲧ ⲉϥⲟⲩⲁⲁⲃ ⲉⲩϣⲏⲣⲉ ⲛⲁⲕⲁⲑⲁⲣⲧⲟⲥ ⲏ ⲛ<pb xml:id="ⲧ︦ⲕ︦ⲏ︦"/>ⲧⲟϥ 
ⲟⲩϣⲏⲣⲉ ⲉϥⲟⲩⲁⲁⲃ ⲉⲩⲉⲓⲱⲧ ⲛⲗⲟⲓⲙⲟⲥ ⲛϥⲡⲱⲣϫ ⲛⲟⲩⲙⲁⲁⲩ ⲉⲥⲟⲩⲁⲁⲃ ⲉⲩ
ϣⲉⲉⲣⲉ ⲉⲥⲧⲁϩⲉ ϩⲛ ⲙⲡⲁⲣⲁⲫⲩⲥⲓⲥ ⲏ ⲛⲧⲟϥ ⲟⲩϣⲉⲉⲣⲉ ⲉⲟⲩⲙⲁⲁⲩ ⲉⲁⲥⲗⲓⲃⲉ 
ⲛϩⲏⲧⲟⲩ. ⲥⲟⲩⲛ ⲧⲉⲓⲥⲏϥⲉ ⲥⲟⲩⲛ ⲡⲉⲓⲕⲱϩⲧ ⲉⲛⲧⲁϥϫⲟⲟⲥ ⲉⲧⲃⲏⲏⲧⲟⲩ ϫⲉ ⲛⲧⲁⲓⲉⲓ 
ⲉⲛⲟⲩϫⲟⲩ ⲉϫⲙ ⲡⲕⲁϩ ⲡⲕⲱϩⲧ ⲙⲉⲛ ⲉⲧⲣⲉϥϫⲉⲣⲟ ⲧⲥⲏϥⲉ ⲇⲉ ⲉⲧⲣⲉⲥϣⲱⲱⲧ ⲏ 
ⲉⲧⲣⲉ ⲡⲣⲱⲙⲉ ⲡⲣⲱⲙⲉ ⲉⲧϩⲁⲣⲉϩ ⲉⲣⲟϥ ⲉⲙⲡⲁⲣⲁⲫⲩⲥⲓⲥ ϣⲱⲱⲧ ⲛϩⲏⲧⲥ ⲏ 
ⲛϥⲣ ⲡⲣⲱⲙⲉ ⲡⲣⲱⲙⲉ ⲁⲩⲱ ⲡⲥⲟⲛ ⲡⲥⲟⲛ ⲁⲩⲱ ⲧⲉⲥϩⲓⲙⲉ ⲧⲉⲥϩⲓⲙⲉ ⲉⲧⲉⲓⲣⲉ 
ⲙⲙⲟⲟⲩ ⲛϣⲙⲙⲟ ⲉⲣⲟϥ. ⲡϣⲁϫⲉ ⲙⲡⲣⲟⲫⲏⲧⲏⲥ ⲛⲧⲟϥ ⲛⲥⲁϥ ⲡⲉ ⲛⲧⲟϥ 
 
ⲙⲡⲟⲟⲩ ⲡⲉ ⲁⲩⲱ ⲛⲧⲟϥ ⲟⲛ ⲙⲙⲏⲏⲛⲉ ⲡⲉ ϣⲁ ⲧⲥⲩⲛⲧⲉⲗⲉⲓⲁ ⲉϥϫⲱ ⲙⲙⲟⲥ 
ϫⲉ ⲙⲏ ⲛⲧⲉⲓϫⲟ ⲁⲛ ⲙⲛ ⲛⲉⲧϫⲱϩ ⲙⲙⲟⲥ ⲛⲉ ⲛⲉⲧϣⲟϫⲛⲉ ⲁⲩⲱ ⲉⲧⲕⲁⲑⲏⲅⲉⲓ 
ⲁⲩⲱ ⲉⲧⲡⲣⲟⲧⲣⲉⲡⲉ ⲉⲕⲁ ϩⲉⲛ ⲣⲱⲙⲉ ⲛⲁⲕⲁⲑⲁⲣⲧⲟⲥ ϩⲛ ⲛⲧⲟⲡⲟⲥ ⲙⲡⲛⲟⲩⲧⲉ 
ⲉⲩ<pb xml:id="ⲧ︦ⲕ︦ⲑ︦"/>ϯ ⲧⲱⲛ ⲟⲩⲃⲉ ⲛⲉⲧϫⲱ ⲙⲙⲟⲥ ϫⲉ ⲛϣϣⲉ ⲁⲛ ⲉⲕⲁⲁⲩ ⲉⲩϯ ϭⲟⲙ 
ϩⲱⲟⲩ ⲛⲛⲉⲧⲉⲓⲣⲉ ⲛⲙⲡⲁⲣⲁⲫⲩⲥⲓⲥ ⲁⲩⲱ ⲉⲩϯ ⲥⲗⲁⲁⲧⲉ ⲛⲛⲉⲧⲡⲩⲕⲧⲉⲩⲉ ⲉⲣ ⲃⲟⲗ 
ⲉⲣⲟⲟⲩ ⲏ ⲡⲱⲧ ⲛⲧⲟⲟⲧⲟⲩ. ⲉϣϫⲉ ϣⲁⲣⲉ ⲛⲇⲁⲓⲙⲟⲛⲓⲟⲛ ϫⲓ ⲉⲓⲛⲉ ⲛⲣⲱⲙⲉ ⲛϥϫⲱ 
ⲛⲛⲉⲓϣⲁϫⲉ ϩⲱⲥ ⲛⲁⲏⲧ ϫⲉ ⲛⲛⲉϩⲟⲟⲩ ⲛⲁⲣⲭⲁⲓⲟⲥ ϣⲁⲩϩⲣⲟϣ ⲉϫⲛ ⲛⲉⲧⲣ 
ⲛⲟⲃⲉ ⲁⲗⲗⲁ ⲧⲉⲛⲟⲩ ϩⲱⲱϥ ⲙⲙⲟⲛ ⲉⲓⲉⲣⲉ ⲙⲙⲛⲧⲉⲓⲱⲧ ⲛⲁⲕⲉⲣⲁⲓⲟⲥ ⲛⲁⲃⲱⲕ 
ⲉⲧⲱⲛ ⲙⲁⲗⲓⲥⲧⲁ ⲛⲉⲧⲉ ⲧⲉⲩⲧⲉⲭⲛⲏ ⲧⲉ ⲧⲧⲉⲭⲛⲏ ⲛⲛⲉⲡⲣⲟⲫⲏⲧⲏⲥ ⲛⲛⲟⲩϫ ⲛⲉⲧ
ⲉⲣⲉ ⲛⲉⲩϣⲁϫⲉ ⲅⲁⲣ ⲁⲩⲱ ⲛⲉⲩⲥⲃⲟⲟⲩⲉ ⲁⲩⲱ ⲛⲉⲩⲙⲟⲕⲙⲉⲕ ⲁⲩⲱ ⲧⲉⲩϭⲓ ⲛⲣ 
ϩⲱⲃ ⲟⲩⲟⲛϩ ⲉⲃⲟⲗ ⲁⲩⲱ ⲉⲩⲣ ⲙⲛⲧⲣⲉ ϩⲁⲣⲟⲟⲩ ϫⲉ ⲛⲅⲉⲛⲟⲥ ⲛⲉ ⲛⲛⲉⲛⲧⲁⲩϫⲟⲟⲥ 
ⲉⲧⲃⲏⲏⲧⲟⲩ ϫⲉ ⲧⲉⲧⲛⲡⲱϣⲥ ⲉⲃⲟⲗ ⲙⲡϩⲏⲧ ⲙⲡⲇⲓⲕⲁⲓⲟⲥ ⲉⲛⲁⲛⲟⲕ ⲁⲛ ⲁⲓⲡⲟϣ
ⲥϥ ⲉⲃⲟⲗ ⲁⲩⲱ ⲁⲧⲉⲧⲛϯ ϭⲟⲙ ⲛⲛϭⲓϫ ⲙⲡⲁ<pb xml:id="ⲧ︦ⲗ︦"/>ⲛⲟⲙⲟⲥ ⲉⲧⲙⲧⲣⲉϥⲕⲧⲟϥ 
ⲉⲃⲟⲗ ⲉⲡⲧⲏⲣϥ ϩⲛ ⲧⲉϥϩⲓⲏ ⲉⲧϩⲟⲟⲩ ⲛϥⲱⲛϩ ⲁⲩⲱ ⲟⲛ ϫⲉ ⲁⲩⲁⲙⲁϩⲧⲉ 
 
ⲛⲛϭⲓϫ ⲛϩⲉ ⲙⲏⲏϣⲉ ⲙⲡⲟⲛⲏⲣⲟⲥ ⲉⲧⲙⲧⲣⲉ ⲡⲟⲩⲁ ⲡⲟⲩⲁ ⲕⲧⲟϥ ⲉⲃⲟⲗ ϩⲛ 
ⲧⲉϥϩⲓⲏ ⲙⲡⲟⲛⲏⲣⲟⲛ ⲛⲕⲉⲙⲁ ⲇⲉ ⲟⲛ ϫⲉ ϩⲙ ⲡⲧⲣⲉⲧⲉⲧⲛϫⲟⲟⲥ ϫⲉ ⲟⲩⲟⲛ ⲛⲓⲙ 
ⲉⲧⲉⲓⲣⲉ ⲛⲙⲡⲟⲛⲏⲣⲟⲛ ⲛⲁⲛⲟⲩϥ ⲙⲡⲉⲙⲧⲟ ⲉⲃⲟⲗ ⲙⲡϫⲟⲉⲓⲥ ⲁⲩⲱ ⲉⲣⲉ ⲡⲉϥ
ⲟⲩⲱϣ ϣⲟⲟⲡ ⲛϩⲏⲧⲟⲩ. ⲡⲉⲓⲕⲣⲓⲙⲁ ⲟⲛ ⲛⲟⲩⲱⲧ [..] ⲛ ⲡⲉⲓⲥⲱϣ ⲛⲟⲩⲱⲧ ⲙⲛ 
ⲡⲉⲓⲥⲛⲟϥ ⲛⲟⲩⲱⲧ ⲡⲉⲧⲛⲁⲉⲓ ⲉϩⲣⲁⲓ ⲉϫⲱⲟⲩ ⲛⲑⲉ ⲛⲟⲩⲗⲏⲥⲧⲏⲥ ⲛⲁⲣⲭⲁⲓⲟⲥ 
ⲙⲛ ⲡⲉⲛⲧⲟⲩⲧⲁϩⲟϥ ⲉⲑⲁⲏ ⲉϥϥⲓ ϩⲱⲱϥ ⲛⲛϣⲁϫⲉ ⲛⲛⲉⲅⲣⲁⲫⲏ ⲛϫⲓⲟⲩⲉ ⲁⲩⲱ 
ⲉϥϩⲱϥⲧ ⲙⲙⲟⲟⲩ ⲧⲉⲛⲟⲩ ϩⲙ ⲡⲉⲓⲟⲩⲟⲉⲓϣ ⲡⲁⲓ ⲛⲑⲉ ⲛⲛⲁ ⲡⲉⲟⲩⲟⲉⲓϣ ⲉⲧ
ⲙⲙⲁⲩ. ⲁⲓϫⲟⲟⲥ ⲁⲛⲟⲕ ϫⲉ ⲉⲓⲙⲏⲧⲓ ⲛⲧⲁϩⲱ ⲙⲛⲧⲉ ⲡⲉⲓϣⲱⲛⲉ ϣⲓ ⲛϣⲁϫⲉ 
ⲉⲣⲟϥ ⲏ ⲉⲧⲃⲏⲏⲧϥ ϩⲛ ⲟⲩⲙⲕⲁϩ ⲛϩⲏⲧ ⲏ ⲙⲡ [........] <pb xml:id="ⲧ︦ⲗ︦ⲁ︦"/> ⲥⲟⲛ ⲙⲟⲩ 
ⲉⲧⲃⲉ ⲟⲩⲥⲟⲛ ϫⲓ ⲙⲡϥⲟⲩⲱϣ ⲉⲕⲁⲁϥ ⲛⲥⲱϥ ⲉⲧⲃⲉ ⲓ︦ⲥ︦ ⲛϥⲣ ϣⲙⲙⲟ ⲉⲓ︦ⲥ︦ ⲁⲩⲱ 
ⲛϥⲉⲓⲣⲉ ⲉⲡⲉϥⲕⲉⲥⲟⲛ ⲙⲡⲉϩⲟⲟⲩ ⲉⲧⲉⲣⲉ ⲓ︦ⲥ︦ ⲛⲁⲛⲟⲩϫⲉ ⲉⲃⲟⲗ ⲙⲙⲟϥ ⲛⲟⲩⲉⲓⲱⲧ 
ⲉⲙⲡϥϣⲱⲱⲧ ⲉⲃⲟⲗ ⲙⲙⲟϥ ⲛⲟⲩϣⲏⲣⲉ ⲛⲗⲟⲓⲙⲟⲥ ⲏ ⲟⲩϣⲏⲣⲉ ⲛⲟⲩⲉⲓⲱⲧ 
ⲛⲁⲥⲉⲃⲏⲥ ⲉⲧⲃⲉ ⲓ︦ⲥ︦ ⲁⲩⲱ ⲛⲧⲉⲓϩⲉ ⲟⲛ ⲧⲉ ⲟⲩⲙⲁⲁⲩ ⲛⲧⲉⲥϣⲉⲉⲣⲉ ⲁⲩⲱ ⲟⲩϣⲉⲉⲣⲉ
 
ⲛⲧⲉⲥⲙⲁⲁⲩ ⲁⲩⲱ ⲡⲣⲱⲙⲉ ⲡⲣⲱⲙⲉ [.....] ⲉⲥϩⲓⲙⲉ ⲧⲉⲥϩⲓⲙⲉ ⲙⲁⲗⲗⲟⲛ ⲇⲉ 
ⲛⲉⲧⲛⲁϣⲱⲱⲧ ⲁⲛ ⲉⲃⲟⲗ ⲙⲙⲟⲟⲩ ⲛⲛⲉⲓⲡⲁⲣⲩⲫⲁⲥⲓⲥ ⲛϩⲃⲏⲩⲉ ⲛⲇⲁⲓⲙⲱⲛ. 
ⲡⲛⲟⲩⲧⲉ ⲡϫⲟⲉⲓⲥ ⲡⲉⲭ︦ⲥ︦ ⲓ︦ⲥ︦ ⲛⲁϣⲁⲁⲧⲛ ⲉⲃⲟⲗ ⲙⲙⲟϥ ⲏ ⲥⲉϣⲁⲁⲧ ⲣⲱ ⲧⲁⲓ ⲧⲉ 
ⲑⲉ ⲉⲧⲟⲩϣⲟⲟⲩⲉ ⲙⲙⲟⲥ ⲏ ⲛⲑⲉ ⲁ ⲡⲉⲛⲧⲁϥϣⲟⲟⲩⲉ ⲛϭⲓ ⲛϣⲗϩ ⲉⲧϣⲟⲟⲡ ⲁⲛ ϩⲛ 
ⲧⲃⲱ ⲛⲉⲗⲟⲟⲗⲉ ⲧⲉ ⲑⲉ ⲉⲧϥⲛⲁϣⲟⲟⲩⲉ ⲛϭⲓ ⲡⲉⲧⲟⲩⲛⲁϣⲁⲁⲧϥ ⲙⲙⲁⲩ ϩⲓⲱⲱⲥ 
 ⲁⲣⲁ ϭⲉ ⲙⲡⲛⲛⲟⲓ ϫⲉ ⲉⲓϣⲁϫ [..] <pb xml:id="ⲧ︦ⲗ︦ⲃ︦"/> [........] ⲥⲟⲩⲛ ⲡⲉ [...] ⲧⲃⲱ 
ⲛⲉⲗⲟⲟⲗⲉ ⲙⲙⲉ ⲙⲛ ⲡⲉⲧⲉ ⲛϥⲥⲟⲟⲩⲛ ⲙⲙⲟϥ ⲁⲛ ⲁⲣⲁ ⲛⲑⲉ ⲁⲛ ⲛⲧⲟϥ ⲙⲡⲉⲧⲉ 
ⲙⲡϥⲧⲁⲗⲉ ⲧⲟⲟⲧϥ ⲉϫⲛ ϩⲃⲃⲉ ⲉⲛⲉϩ ϫⲉ ⲛϥⲥⲟⲟⲩⲛ ⲁⲛ ⲧⲉ ⲑⲉ ⲙⲡⲉⲛⲧⲁϥⲧⲁ
ⲗⲟϥ ⲁϥⲕⲧⲟϥ ⲉⲡⲁϩⲟⲩ ⲏ ⲟⲩⲛ ⲣⲱⲙⲉ ⲛⲁⲥⲕⲁⲓ ⲟⲩⲕⲁϩ ⲉⲣⲉ ⲡⲉϥϩⲟ ⲡⲟⲟⲛⲉ 
ⲏ ⲕⲧⲏⲩ ⲉⲡⲁϩⲟⲩ ⲏ ϥⲛⲁϯ ϩⲏⲩ ⲛⲥⲁ ⲟⲥⲉ ϩⲛ ⲛⲉⲧϥϫⲟ ⲙⲙⲟⲟⲩ ϫⲉ ⲉⲣⲉ 
ⲟⲩⲣⲱⲙⲉ ϩⲱⲱϥ ϥⲛⲁⲣ ϩⲙϩⲁⲗ ⲙⲡⲛⲟⲩⲧⲉ ⲉⲣⲉ ⲡⲉϥϩⲏⲧ ⲡⲟⲟⲛⲉ ⲏ ⲕⲧⲏⲩ 
ⲉⲡⲁϩⲟⲩ ⲁⲛⲧⲓ ⲡⲉϥϩⲟ ⲏ ⲉⲣⲉ ⲡϫⲟⲉⲓⲥ ⲧⲥⲁⲃⲟ ⲙⲙⲟⲛ ⲉⲥⲕⲁⲓ ⲏ ⲉⲓϣⲁⲛⲧⲁⲗⲉ 
ⲧⲟⲟⲧⲧ ⲉϫⲛ ⲟⲩϩⲃⲃⲉ ⲏ ⲟⲩⲉⲙⲉ ⲉⲓⲉⲃⲱⲕ ⲉϩⲟⲩⲛ ⲉⲡⲱⲛϩ ⲁⲩⲱ ⲟⲩ ⲡⲉ ϫⲉ 
 
ⲙⲉⲣⲉ ⲗⲁⲁⲩ ⲧⲁⲗⲉ ⲧⲟⲟⲧϥ ⲉϫⲛ ⲟⲩϩⲃⲃⲉ ⲛϥϭⲱϣⲧ ⲉⲡⲁϩⲟⲩ ⲛⲧⲉ ⲡⲉϥⲧⲛⲟⲙ 
ⲥⲟⲟⲩⲧⲛ . ⲙⲏ ⲉϥϫⲱ ⲙⲙⲟⲥ ⲁⲛ ϫⲉ ⲙⲉⲣⲉ ⲟⲩⲏⲏⲃ ⲙⲉⲣⲉ ⲙⲟⲛⲁⲭⲟⲥ ⲙⲉⲣⲉ 
ⲭⲣⲓⲥⲧⲓⲁⲛⲟⲥ ⲙⲉⲣⲉ ⲟⲩⲟⲛ ⲛⲓⲙ ⲉⲧⲱϣ ⲛⲛⲉⲅⲣⲫⲏ ⲁⲩⲱ <pb xml:id="ⲧ︦ⲗ︦ⲅ︦"/> ⲉⲧⲥⲱⲧⲙ 
ⲛⲥⲱⲟⲩ ⲙⲉⲣⲉ ⲛⲉⲧⲟⲩⲏϩ ϩⲙ ⲡⲉϥⲏⲓ ⲁⲩⲱ ⲛⲉϥⲧⲟⲡⲟⲥ ⲧⲏⲣⲟⲩ ⲡⲟⲩⲁ ⲡⲟⲩⲁ 
ϩⲛ ⲧⲉϥⲡⲣⲁⲝⲓⲥ ⲙⲡⲉϥⲃⲓⲟⲥ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲓⲧⲉ ⲡⲁⲣⲑⲉⲛⲟⲥ 
ⲁⲩⲱ ⲛⲉⲛⲧⲁⲩϥⲓ ⲙⲡⲉⲩⲥⲧⲁⲩⲣⲟⲥ ⲁⲩⲟⲩⲁϩⲟⲩ ⲛⲥⲱϥ ⲧϣⲟⲣⲡ ⲙⲡⲣⲁⲝⲓⲥ ⲧⲉ 
ⲉⲧⲣⲉ ⲡⲣⲱⲙⲉ ⲡⲣⲱⲙⲉ ϩⲁⲣⲉϩ ⲉⲣⲟϥ ⲉⲧⲙⲣ ⲙⲙⲉⲗⲟⲥ ⲙⲡⲉⲭ︦ⲥ︦ ⲙⲙⲉⲗⲟⲥ 
ⲙⲡⲟⲣⲛⲏ ⲙⲙⲉⲗⲟⲥ ⲙⲡⲁⲣⲁⲫⲩⲥⲓⲥ ⲧⲉⲓⲛⲟϭ ⲛⲟⲣⲅⲏ ⲙⲛⲛⲥⲁ ⲡⲁⲓ ⲛⲕⲉⲁⲣⲉⲧⲏ 
ⲧⲏⲣⲟⲩ [.......] ⲉ [.....] ⲁ ϫⲉ ⲟⲩⲱϣ ⲟⲩⲛ ϭⲟⲙ ⲙⲙⲟϥ ⲉϫⲉ ⲡϫⲱⲕ ϩⲓⲧⲛ 
ⲙⲛⲧⲣⲉ ⲥⲛⲁⲩ ⲏ ϣⲟⲙⲛⲧ. ⲏ ⲟⲛ ⲁⲛϫⲉ ϩⲁϩ ⲕⲁⲗⲱⲥ ⲁⲛⲥⲩⲛϩⲓⲥⲧⲁ ⲛⲧⲙⲉ.
ⲛϩⲏⲧ ⲙⲡⲣⲱⲙⲉ ⲙⲟⲕϩ ⲉⲙⲁⲧⲉ ⲉⲥⲟⲕϥ ⲉⲃⲟⲗϩⲛ ⲛⲧⲟⲡⲟⲥ ⲛⲕⲁⲕⲉ ⲉⲛⲧⲁϥ
ϫⲱϩⲧ ⲛϩⲏⲧⲟⲩ ⲁⲩⲱ ϩⲱϫⲛ ⲛⲧⲉϥⲯⲩⲭⲏ ⲉⲧⲙⲧⲣⲉϥⲣ ⲃⲟⲗ ⲟⲩⲇⲉ ⲧⲙⲧⲣⲉϥ
ⲧⲁⲙⲉ ⲡⲉⲧⲉ ⲟⲩⲛ ϭⲟⲙ ⲙⲙⲟϥ ⲉⲃⲟⲏⲑⲉⲓ ⲉⲣⲟϥ. ⲉϣϫⲉ ϩⲉ ⲉⲓⲉϫⲱ ⲙⲙⲟⲥ 
<note note="sic exit">.</note>
 
<pb xml:id="ⲩ︦ⲓ︦"/> ⲛϥⲧⲁⲁⲛ ⲉⲧⲟⲟⲧϥ ⲙⲡⲉⲓϩⲏⲧ ⲛⲱⲛⲉ. ⲁⲩⲱ ⲁⲛⲟⲛ ϩⲉⲛ ⲣⲱⲙⲉ ϩⲛ 
ⲟⲩ ϫⲓⲛ ⲙⲡⲉⲓⲛⲁⲩ ⲡⲙⲁ ⲅⲁⲣ ⲉⲧⲉⲣⲉ ⲡⲉⲓϩⲏⲧ ⲛⲱⲛⲉ ⲙⲙⲁⲩ ϥⲙⲙⲁⲩ ⲛϭⲓ 
ⲡⲟⲛⲏⲣⲟⲛ ⲛⲓⲙ. ⲙⲏ ⲉⲣϣⲁⲛ ⲏⲓ ⲛⲓⲙ ⲙⲟⲩϩ ⲛⲥⲱⲃϩ ϩⲙ ⲡⲕⲁϩ ⲧⲏⲣϥ ⲙⲏ 
ⲣⲱ ⲙⲡⲏⲓ ⲙⲡⲛⲟⲩⲧⲉ ⲟⲩⲟⲛϩ ⲉⲃⲟⲗ ⲁⲛ ϫⲉ ϥⲟⲩⲁⲁⲃ. ⲉⲓϣⲁϫⲉ ⲉⲡⲁ ⲡⲃⲟⲗ 
ⲧⲉⲕⲕⲗⲏⲥⲓⲁ ⲕⲱⲧⲉ ϩⲱⲱϥ ϩⲛ ⲛⲉⲧⲕⲏⲧ ⲛϩⲏⲧϥ ⲃⲱⲕ ⲉϩⲟⲩⲛ ⲉⲣⲟⲟⲩ ⲛⲅⲛⲁⲩ 
ϫⲉ ⲉⲩⲟ ⲛⲁϣ ⲛϩⲉ ϩⲙ ⲡⲉⲩϩⲟⲩⲟ ϩⲛ ⲛⲉⲩϣⲟⲩϣⲧ ϩⲙ ⲛⲉⲩⲣⲟ ϩⲓ ⲃⲟⲗ 
ⲙⲙⲟⲟⲩ ϩⲓ ϩⲟⲩⲛ ⲛϩⲟⲩⲟ ⲁⲩⲱ ⲉⲙⲟⲅⲓⲥ ⲛⲧⲉ ϩⲉⲛ ⲟⲩⲁ ⲟⲩⲁ ⲣ ⲃⲟⲗ ⲉⲣⲟϥ ϫⲉ 
ϥⲣ ϩⲟⲩⲟ ⲡⲱⲱⲛⲉ ⲛⲏⲓ ⲉⲏⲓ ⲁⲩⲱ ⲛⲥⲕⲉⲩⲟⲥ ⲉⲥⲕⲉⲩⲟⲥ. ⲉϣϫⲉ ϥⲡⲉⲓⲣⲉ ϭⲉ ⲉⲃⲟⲗ 
ϩⲛ ⲛⲉⲧⲟⲩⲕⲱⲧ ⲙⲡⲏⲓ ⲉⲧⲟⲩⲁⲁⲃ ⲉⲧⲃⲏⲏⲧⲟⲩ ⲉϥⲛⲁϣϣⲡⲉ ⲛⲟⲩⲏⲣ ϩⲛ ⲛⲉⲧⲕⲏⲧ 
ϩⲙ ⲡⲕⲟⲥⲙⲟⲥ ⲧⲏⲣϥ. ⲟⲩⲣⲱⲙⲉ ⲉϥⲥⲁⲃϩ ⲉⲣϣⲁⲛ ⲛⲉϥϣⲏⲣⲉ ⲣ ⲧⲉϥϩⲉ <pb xml:id="ⲩ︦ⲓ︦ⲁ︦"/> 
ⲛⲟⲩϣⲡⲏⲣⲉ ⲁⲛ ⲧⲉ ⲟⲩⲟⲛ ⲛⲓⲙ ⲛⲁϫⲟⲟⲥ ϫⲉ ⲡⲉⲧϩⲙ ⲡⲉⲩⲉⲓⲱⲧ ⲡⲉ ⲛⲧⲁϥ 
ⲡⲱⲱⲛⲉ ⲉⲣⲟⲟⲩ. ⲉⲓϣⲁϫⲁ ⲉⲛϩⲉⲗⲗⲏⲛ ⲙⲛ ⲣⲱⲙⲉ ⲛⲓⲙ ⲛⲁⲧⲛⲟⲩⲧⲉ ⲛⲧⲁ 
ⲛⲥⲱⲃϩ ⲙⲡⲉⲩⲉⲓⲱⲧ ⲡⲇⲓⲁⲃⲟⲗⲟⲥ ⲣ ⲟⲩⲗⲡⲉ ⲟⲩⲗⲡⲉ ϩⲓⲱⲟⲩ. ⲁⲩⲱ ⲁϩⲣⲟⲟⲩ 
ⲛϣⲏⲣⲉ ⲙⲡⲛⲟⲩⲧⲉ ⲙⲛ ⲥⲱⲃϩ ⲏ ⲉⲩⲣ ⲟⲩ ϩⲓⲱⲟⲩ ⲉⲡⲉⲧⲉϣϣⲉ ⲡⲉ ⲉⲧⲣⲉ ⲡⲉⲧϩⲙ 
 
ⲡⲉⲩⲉⲓⲱⲧ ⲡⲱⲱⲛⲉ ⲉϩⲟⲩⲛ ⲉⲣⲟⲟⲩ ϫⲉⲕⲁⲥ ⲉⲩⲛⲁϣⲱⲡⲉ ⲉⲩⲟⲩⲁⲁⲃ ϫⲉ ϥⲟⲩⲁⲁⲃ. 
ⲙⲡⲟⲩϫⲟⲟⲥ ⲉⲣⲱⲙⲉ ⲉⲛⲉϩ ϫⲉ ⲧⲛⲧⲱⲛⲕ ⲉⲡⲥⲁⲧⲁⲛⲁⲥ ⲁⲩⲱ ⲛⲁϣⲉ ⲛⲉ ⲛⲧⲁⲩ 
ϣⲱⲡⲉ ⲉⲩⲧⲛⲧⲱⲛ ⲉⲣⲟϥ ⲉⲣⲉ ⲛⲉⲩϩⲃⲏⲩⲉ ⲟ ⲙⲙⲛⲧⲣⲉ ⲉⲣⲟⲟⲩ ⲁ ⲡⲉϩⲣⲟⲟⲩ 
ϩⲱⲱϥ ⲙⲡⲉⲓϣⲁϫⲉ ⲙⲉϩ ⲡⲕⲁϩ ⲧⲏⲣϥ ϫⲉ ϣⲱⲡⲉ ⲉⲧⲉⲧⲛⲟⲩⲁⲁⲃ ϫⲉ ⲁⲛⲟⲕ 
ϯⲟⲩⲁⲁⲃ ⲁⲩⲱ ϫⲉ ϣⲱⲡⲉ ⲉⲧⲉⲧⲛⲧⲛⲧⲱⲛ ⲉⲡⲛⲟⲩⲧⲉ. ⲁⲛⲟⲛ ⲛⲁⲙⲉ ⲟⲩⲛ ⲟⲩ
ϩⲟⲟⲩ ⲛⲏⲩ ⲉⲛⲁⲥϩⲟⲩⲣ ⲧⲉⲛⲙⲛⲧⲁⲧⲥⲱⲧⲙ <note note="sic exit">.</note>
<pb xml:id="ⲩ︦ⲝ︦ⲇ︦"/> ⲛⲉⲩϭⲓϫ ⲟⲩⲇⲉ ⲛⲉⲩⲛⲁⲣ ⲑⲩⲥⲓⲁ ⲁⲛ ⲡⲉ ⲛⲛⲇⲁⲓⲙⲟⲛⲓⲟⲛ ⲕⲁⲓ 
ⲅⲁⲣ ⲛⲁⲙⲉ ⲛⲑⲉ ⲉⲧϥϩⲟⲗϭ ⲟⲛ ⲛϭⲓ ⲡⲅⲁⲙⲟⲥ ⲉⲧⲃⲉ ⲡⲉϫⲡⲉ ϣⲏⲣⲉ ⲭⲱⲣⲓⲥ 
ⲡⲟⲣⲛⲓⲁ ⲥϩⲟⲗϭ ⲟⲛ ⲛϩⲟⲩⲟ ⲛϭⲓ ⲧⲙⲛⲧⲡⲁⲣⲑⲉⲛⲟⲥ. ⲛⲑⲉ ⲉⲧϥϩⲟⲗϭ ⲛϭⲓ 
ⲡⲟⲩⲱⲙ ⲁⲩⲱ ⲡⲥⲱ ⲭⲱⲣⲓⲥ ⲙⲛⲧⲁⲧⲥⲉⲓ ⲥϩⲟⲩⲟ ⲟⲛ ⲛϩⲟⲗϭ ⲛϭⲓ ⲧⲉⲅⲕⲣⲁⲧⲉⲓⲁ
ⲛⲧⲉⲓϩⲉ ⲟⲛ ⲡⲕⲉⲛⲕⲟⲧⲕ ⲭⲱⲣⲓⲥ ⲙⲛⲧⲁⲙⲉⲗⲏⲥ. ⲁⲩⲱ ⲟⲩⲙⲟⲓϩⲉ ⲧⲉ ϫⲉ ⲡⲣⲱⲙⲉ 
ⲥⲉⲓ ⲛⲛⲉⲕⲁⲅⲁⲑⲟⲛ ⲧⲏⲣⲟⲩ ϩⲏⲧϥ ⲙⲟⲩϩ ⲛϥⲥⲉⲓ ⲇⲉ ⲁⲛ ⲙⲡⲁⲓ ⲛⲧⲉⲩϣⲏ ⲧⲏⲣⲥ 
ⲁⲩⲱ ⲛϩⲁϩ ⲛⲥⲟⲡ ϩⲙ ⲡⲉϩⲟⲟⲩ ⲉⲙⲟⲅⲓⲥ ⲛϥϫⲓⲧϥ ⲛϫⲛⲁϩ ⲛϥⲧⲱⲟⲩⲛ ⲉⲩ
ⲁⲙⲁϩⲧⲉ ⲙⲙⲟⲛ ⲧⲏⲣⲛ ⲛϩⲏⲧϥ ⲉⲧⲃⲉ ⲡⲉϥϩⲗⲟϭ. ⲉϣϫⲉ ϩⲁϩ ⲛⲥⲟⲡ ϣⲁⲣⲉ 
 
ⲡⲟⲩⲱϣ ⲛⲛⲉϩⲃⲏⲩⲉ ⲉⲧⲛⲁⲛⲟⲩⲟⲩ ⲥⲉⲕ ⲡⲉⲥⲡⲟⲩⲇⲁⲓⲟⲥ ⲉⲃⲟⲗ ⲛϩⲏⲧϥ ⲉⲧⲣⲉϥ
ϣⲙϣⲉ ⲛⲁⲕ ⲁⲩⲱ ⲉⲥⲙⲟⲩ ⲉⲣⲟⲕ ϩⲛ ⲧⲉⲩϣⲏ ⲥⲉⲥϩⲟⲩⲟⲣⲧ ⲇⲉ ⲛⲧⲟⲟⲩ ⲛϭⲓ 
ⲛⲉⲧⲉⲣⲉ ⲛⲉⲩ<pb xml:id="ⲩ︦ⲝ︦ⲉ︦"/>ϩⲃⲏⲩⲉ ⲙⲡⲟⲛⲏⲣⲟⲛ ⲕⲱ ⲙⲙⲟⲟⲩ ⲁⲛ ⲉⲛⲕⲟⲧⲕ ϩⲟⲓⲛⲉ 
ⲉⲧⲃⲉ ⲛⲉⲩϫⲓ ⲛϭⲟⲛⲥ ϩⲉⲛ ⲕⲟⲟⲩⲉ ⲉⲧⲃⲉ ϩⲉⲛ ⲙⲛⲧⲛⲟⲉⲓⲕ ⲁⲩⲱ ⲟⲛ ⲡϫⲓⲟⲩⲉ 
ⲙⲛ ⲡϣⲱⲗ ⲁⲩⲱ ⲡⲟⲩⲁ ⲡⲟⲩⲁ ⲕⲁⲧⲁ ⲧⲕⲁⲕⲓⲁ ⲛⲧⲉϥⲯⲩⲭⲏ ⲧⲁⲓ ⲧⲉ ⲑⲉ 
ⲛⲁⲓⲁⲧⲟⲩ ⲛⲛⲉⲛⲧⲁ ⲡϩⲓⲛⲏⲃ ⲥⲁϩⲱϥ ⲉⲃⲟⲗ ⲙⲙⲟⲟⲩ ⲁⲩⲣ ⲟⲩϣⲏ ⲛⲣⲟⲉⲓⲥ 
ⲉⲧⲃⲉ ⲛⲉⲕⲣⲟⲟⲩϣ ⲕⲁⲧⲁ ⲑⲉ ⲉⲧⲛⲛⲁⲩ ⲁⲩⲱ ⲧⲛⲉⲓⲙⲉ ⲉⲧⲃⲉ ⲛⲉⲕⲡⲉⲧⲟⲩⲁⲁⲃ 
ⲉⲃⲟⲗϩⲛ ⲛⲉⲅⲣⲁⲫⲏ. ⲟⲩⲟⲓ ⲇⲉ ⲛⲁⲛ ⲛⲉⲛⲧⲁ ⲡϩⲓⲛⲏⲃ ⲟⲩⲉ ⲙⲙⲟⲛ ⲁⲩⲱ ⲉⲛ
ⲱⲃϣ ⲁⲛ ⲙⲡⲛⲣ ⲡⲉⲑⲟⲟⲩ. ⲟⲩ ⲡⲉⲧⲥϩⲟⲩⲟⲣⲧ ⲉⲡⲥⲁⲧⲁⲛⲁⲥ ⲟⲩ ⲡⲉⲧⲥⲏϣ 
ⲁⲩⲱ ⲉⲧⲥⲁϣⲉ ⲉⲛⲉϥⲙⲛⲧⲁⲥⲉⲃⲏⲥ ⲙⲙⲓⲛⲉ ⲛⲓⲙ ⲁⲩⲱ ϯ ϩⲧⲏⲕ ϫⲉ ⲛⲓⲙ ⲡⲉⲧ
ⲛⲁϣⲱⲡ ⲛⲉⲣⲅⲁⲧⲏⲥ ⲉⲧⲥⲏⲣ ⲉⲃⲟⲗ ⲉⲛⲉϥⲙⲁ ⲛⲣ ϩⲱⲃ ⲧⲏⲣⲟⲩ ⲛⲉⲛϫⲱϩⲙ 
ⲙⲛ ⲛⲉⲛⲥⲱⲱϥ ⲛⲉⲛϫⲓⲟⲩⲉ ⲙⲛ ⲛⲉⲛϭⲟⲗ ⲛⲉⲛⲕⲱϩ ⲙⲛ ⲛⲉⲛⲙⲟⲥⲧⲉ ⲙⲛ 
ⲛⲉⲛⲕⲁⲧⲁ<pb xml:id="ⲩ︦ⲝ︦︦ϝ︦"/>ⲗⲁⲗⲓⲁ ⲛⲉⲛϫⲓ ⲛϭⲟⲛⲥ ⲙⲛ ⲁⲛⲟⲙⲓⲁ ⲛⲓⲙ ⲉⲧⲉ ϩⲉⲛ 
ⲗⲉⲥⲭⲏ ⲛⲉ ⲉⲧⲁⲩⲟⲟⲩ ⲧⲏⲣⲟⲩ. ⲁ ⲡⲕⲟⲥⲙⲟⲥ ⲧⲏⲣϥ ϣⲱⲡⲉ ⲙⲡⲟⲛⲏⲣⲟⲛ ⲁ 
ⲡⲕⲁϩ ⲧⲏⲣϥ ⲉⲓ ⲉⲃⲟⲗϩⲁ ⲛⲟⲃⲉ ⲁ ⲡⲉⲛⲧⲏϭ ⲣ ϩⲟⲩⲟ ⲁ ⲡⲉϭⲣⲟϭ ⲉⲧⲛⲁⲛⲟⲩϥ 
 
ⲛⲁϣⲉ ⲡⲧⲱϩ ⲉⲙⲁⲧⲉ ϩⲓⲧⲛ ⲑⲉ ⲉⲧⲉⲣⲉ ⲛⲉⲧϩⲛ ⲧⲟⲓⲕⲟⲩⲙⲉⲛⲏ ⲧⲏⲣⲥ ϯ ⲙⲡⲉⲩ
ϩⲏⲧ ⲉⲡⲛⲟⲃⲉ ϩⲛ ⲧⲉⲩϭⲟⲙ ⲧⲏⲣⲥ ⲁⲩⲱ ⲟⲩⲙⲟⲛⲟⲛ ϫⲉ ϥⲥⲟⲃⲕ ⲛϭⲓ ⲡⲉⲥⲟⲩⲟ 
ⲁⲗⲗⲁ ⲛⲁϣⲱⲟⲩ ⲟⲛ ⲛϭⲓ ⲛⲃⲗⲃⲓⲗⲉ ⲉⲧⲉⲣⲉ ⲡⲧⲏⲩ ⲛⲁϭⲁⲗⲱⲟⲩ ⲉⲡⲧⲱϩ 
ⲁⲩⲱ ⲛⲥⲉϣⲱⲡⲉ ϩⲙ ⲡⲉⲓⲧⲱϩ ⲛⲟⲩⲱⲧ ⲛⲙⲙⲁϥ ϫⲉ ⲙⲡⲟⲩϫⲧⲁⲓ ⲁⲩϣⲱⲃϩ 
ⲅⲁⲣ ϩⲓⲧⲙ ⲡⲧⲟⲩⲣⲏⲥ ⲁⲩⲱ ⲁϥⲟϭⲧⲟⲩ ⲛϭⲓ ⲡϣⲟⲉⲓϣ ⲙⲛ ⲡϫⲁϥ ⲁϥⲧⲣⲉⲩ
ϣⲟⲟⲩⲉ ⲉⲙⲡⲁⲧⲟⲩϭⲉⲡ ⲉⲃⲣⲁ ⲏ ⲁⲩⲁⲣⲭⲉⲓ ⲛϭⲱⲡⲉ. ⲉϥⲛⲁϫⲟⲟⲥ ⲉⲛⲓⲙ ϩⲛ 
ⲛⲣⲱⲙⲉ ⲛⲁⲧⲛⲟⲩⲧⲉ ϫⲉ ⲥⲉϩⲓⲧⲉ ⲙⲡⲉⲟⲩⲟⲉⲓϣ ⲉⲩϭⲉⲡⲏ ⲧⲏⲣⲟⲩ ⲉϫⲱⲕ ⲉⲃⲟⲗ 
ⲛϩⲉⲛ ⲃⲟⲧⲉ. ⲁⲩⲱ ⲟⲩ ⲙⲙⲛⲧⲁⲙⲉⲗⲏⲥ ⲟⲩ ⲙⲙⲛⲧⲣⲉϥ<pb xml:id="ⲩ︦ⲝ︦ⲍ︦"/>ϩⲓⲧⲉ ⲙⲡⲟⲩ
ⲟⲉⲓϣ ⲙⲡⲉⲛⲁϩⲉ ⲁⲩⲱ ⲛϫⲟⲟⲩⲧ ⲙⲡⲕⲱⲧⲉ ⲛⲛⲉϩⲃⲏⲩⲉ ⲉⲧⲛⲁⲛⲟⲩⲟⲩ ⲛⲉⲧⲉ 
ⲙⲡⲉ ⲡⲉϩⲟⲩⲟ ⲛⲛⲉⲧⲧⲁⲩⲟ ⲙⲡⲣⲁⲛ ⲛⲓ︦ⲥ︦ ⲉⲓ ⲉϩⲣⲁⲓ ⲉⲣⲟⲟⲩ ⲧⲛⲥⲏⲣ ⲙⲉⲛ ⲉⲃⲟⲗ 
ⲉⲙⲙⲁ ⲛⲣ ϩⲱⲃ ⲁⲗⲗⲁ ⲟⲩⲛ ϩⲁϩ ⲛⲁϫⲓ ϣⲓⲡⲉ ⲉϥϣⲁⲛⲉⲓ ⲛϭⲓ ⲡⲣⲣⲟ ⲛⲧⲥⲱϣⲉ 
ⲓ︦ⲥ︦ ⲏ ⲉⲛϣⲁⲛⲃⲱⲕ ⲉⲣⲁⲧϥ [..] ⲩϣⲁϫⲉ ⲉϥⲛⲁϣⲱⲡⲉ ⲁⲛ ⲡⲉϯⲛⲁϫⲟⲟϥ ϫⲉ 
 
ⲅⲉⲛⲟⲓⲧⲟ ⲛⲑⲉ ⲉⲧϥⲛⲁϭⲛ ⲕⲉϩⲱⲃ ⲁⲛ ⲛⲥⲁ ⲛϣⲏⲣⲉ ⲙⲡⲇⲓⲁⲃⲟⲗⲟⲥ ⲛⲥⲁ ⲁⲛⲟ
ⲙⲓⲁ ⲛⲓⲙ ϩⲙ ⲡⲉϩⲟⲟⲩ ⲉⲧϥⲛⲁⲕⲣⲓⲛⲉ ⲙⲙⲟⲟⲩ ⲛϭⲓ ⲡⲉⲕⲣⲓⲧⲏⲥ ⲙⲙⲉ ⲉⲧⲉ 
ⲙⲡⲟⲩⲥⲟⲩⲱⲛϥ ⲓ︦ⲥ︦ ⲉϥⲧⲙϭⲛ ⲗⲁⲁⲩ ⲁⲛ ⲛⲥⲁ ⲛⲉⲧϫⲓⲟ ⲙⲙⲟⲥ ϫⲉ ⲁⲛⲟⲛ 
ⲛⲉϥϣⲏⲣⲉ ⲛⲥⲁ ⲇⲓⲕⲁⲓⲟⲥⲩⲛⲏ ⲉⲓⲛⲁϫⲱ ⲁⲛ ⲛⲟⲩⲙⲛⲧⲁⲑⲏⲧ ⲙⲡⲉⲕⲙⲧⲟ ⲉⲃⲟⲗ 
ⲓ︦ⲥ︦ ⲁⲗⲗⲁ ⲉⲓⲛⲁϫⲡⲓⲟ ⲛⲧⲉⲕⲙⲛⲧⲁⲧⲙⲡϣⲁ ⲁⲛⲟⲛ ⲛⲣⲱⲙⲉ ⲉⲧⲁⲙⲉⲗⲉⲓ ϫⲉ 
ⲁⲕϯ ⲅⲁⲣ ⲛⲛⲉⲕⲡⲉⲧⲟⲩ <note note="sic exit">.</note>
<pb xml:id="ⲧ︦ⲗ︦ⲁ︦"/> ⲁⲩⲱ ⲧⲉϩⲣⲉ ⲙⲡⲛⲉⲩⲙⲁⲧⲓⲕⲟⲛ. ⲛⲓⲙ ϩⲛ ⲛⲉⲧⲟ ⲛϭⲣⲱϩ ⲛⲛⲉϩ
ⲃⲏⲟⲩⲉ ⲛⲧⲙⲛⲧⲉⲩⲥⲉⲃⲏⲥ ⲡⲉⲧⲟ ⲛϭⲣⲱϩ ⲁⲛ ⲙⲡⲉⲭ︦ⲥ︦. ⲛⲓⲙ ⲡⲉⲧⲟ ⲙⲡⲉⲭ︦ⲥ︦ 
ⲛⲥⲁ ⲡⲉⲧⲉⲓⲣⲉ ⲛⲛⲃⲟⲧⲉ. ⲉⲛϣⲁⲛϫⲟⲟⲥ ϫⲉ ⲡⲛⲟⲩⲧⲉ ⲙⲛ ϣⲓ ϣⲟⲟⲡ ⲛⲛⲉϥⲙⲛⲧ
ϣⲁⲛ ϩⲧⲏϥ ⲛⲧⲟⲕ ⲉⲧⲥⲟⲟⲩⲛ ⲛⲧⲕⲁⲕⲓⲁ ⲁⲩⲱ ⲧⲡⲟⲛⲏⲣⲓⲁ ⲧⲏⲣⲥ ⲙⲡⲇⲓⲁⲃⲟⲗⲟⲥ 
ⲁⲩⲱ ϫⲉ ⲉⲕϣⲁⲛ [...]ⲁ [..] ⲛ ⲛⲁϣⲟⲟⲩⲉ ⲛⲑⲉ ⲛⲧⲁ ⲛϩⲉⲑⲛⲟⲥ ⲉⲧⲉ ⲙⲡⲟⲩⲥⲟⲩ
ⲱⲛⲅ ⲣ ⲑⲉ ⲛⲁⲙⲉ ⲛⲟⲩϣⲟⲛⲧⲉ ⲉⲥⲣⲟⲕϩ ⲉⲩⲥⲕⲣⲕⲱⲣ ϩⲛ ⲛⲉⲩⲙⲁ ⲛϣⲱⲡⲉ 
ⲛⲑⲉ ⲛⲧϣⲟⲛⲧⲉ ⲉⲧⲛⲏϫ ϩⲛ ⲧⲥⲱϣⲉ ⲁⲛⲟⲛ ⲛⲉⲧⲕⲱ ⲙⲙⲟⲕ ⲛⲥⲱⲛ ⲧⲛϩⲏⲡ 
ⲙⲉⲛ ⲉϩⲟⲩⲛ ⲉⲣⲟⲕϩ ⲛⲧⲉⲛⲧⲁⲡⲣⲟ ⲁⲩⲱ ϩⲛ ⲛⲉⲛⲕⲉⲥⲭⲏⲙⲁ ⲙⲛ ⲛⲉⲛⲣⲁⲛ 
 
ⲁⲩⲱ ⲛⲕⲉⲧⲟⲡⲟⲥ ⲉⲧⲛⲛϩⲏⲧⲟⲩ . ⲧⲛⲟⲩⲏⲩ ϭⲉ ⲉⲃⲟⲗ ⲙⲙⲟⲕ ϩⲛ ⲛⲉⲛⲡⲉ
ⲑⲟⲟⲩ ⲉⲧⲟϣ ⲛⲟⲃⲉ ⲅⲁⲣ ⲛⲧⲛ ⲛⲛⲁϩⲣⲁⲕ ⲁⲩⲱ ⲣⲱⲙⲉ ⲁⲛ ⲁⲛϣⲱⲡⲉ ⲛⲛⲟⲃⲉ 
ⲁ ⲡⲛⲟⲃⲉ ⲣ ⲟⲩⲥⲱⲙⲁ ⲛⲟⲩⲱⲧ ⲛⲙⲙⲁⲛ ⲁ ⲛⲉⲛⲙⲉⲗⲟⲥ ⲣ ⲟⲩⲁ ⲛⲟⲩⲱⲧ 
ⲙⲛ ⲙⲡⲁⲣⲁⲫⲩⲥⲓⲥ ⲁⲛⲧⲓ ⲧⲣⲉⲛϣⲱⲡⲉ ⲉⲛⲟⲩⲁⲁⲃ ϫⲉ ⲁ ⲡⲉⲕϣⲏⲣⲉ ⲉⲧⲥⲙⲁ
ⲙⲁⲁⲧ ⲁⲁϥ ⲛⲛⲟⲃⲉ ϩⲁⲣⲟⲛ ⲁⲛϣⲱⲡⲉ ⲛⲁⲕⲁⲑⲁⲣⲧⲟⲥ ⲛⲧⲛ<pb xml:id="ⲧ︦ⲗ︦ⲃ︦"/>ϣⲓⲡⲉ 
ⲁⲛ ϩⲏⲧⲟⲩ ⲛⲛⲉⲕⲁⲅⲁⲑⲟⲛ ϩⲉⲛ ⲣⲱⲙⲉ ⲛⲁⲥⲉⲃⲏⲥ ϫⲉ ⲉⲕⲛⲁϯ ⲡⲉⲕϣⲏⲣⲉ 
ⲙⲙⲟⲛⲟⲅⲉⲛⲏⲥ ϩⲁⲣⲟⲛ. ⲟⲛⲧⲱⲥ ⲛⲧⲙⲡϣⲁ ⲁⲛ ⲛⲟⲩⲱⲙ ⲉⲃⲟⲗϩⲛ ⲧⲉϥⲥⲁⲣⲝ 
ⲁⲩⲱ ⲛⲥⲱ ⲉⲃⲟⲗϩⲙ ⲡⲉϥⲥⲛⲟϥ ϫⲉ ⲉⲛⲉⲛⲟⲩⲁⲁⲃ ⲙⲁⲩⲁⲁⲧⲛ ⲁⲛⲟⲛ ⲛⲉⲧⲁϩⲉ 
ⲣⲁⲧⲟⲩ ϩⲓϫⲙ ⲡⲉⲓⲡⲉⲕⲑⲩⲥⲓⲁⲥⲧⲏⲣⲓⲟⲛ ⲛⲉⲩⲛ ⲛϩⲉⲛ ⲛⲟϭ ⲛⲁⲅⲁⲑⲟⲛ ⲛⲉⲓ
ⲣⲏⲛⲏ ⲛⲓⲙ ⲛⲁϣⲱⲡⲉ ⲙⲡⲕⲟⲥⲙⲟⲥ ⲙⲁⲗⲗⲟⲛ ⲇⲉ ⲛⲉⲣⲉ ⲟⲩⲟⲛ ⲛⲓⲙ ⲉⲧϫⲓ 
ⲉⲃⲟⲗϩⲙ ⲡⲙⲩⲥⲧⲏⲣⲓⲟⲛ ⲇⲟⲕⲓⲙⲁⲍⲉ ⲙⲙⲟⲟⲩ ⲛⲉⲙⲛ ⲡⲉⲑⲟⲟⲩ ⲣⲱ ⲛⲁ
ϣⲱⲡⲉ ⲙⲙⲟⲛ. ⲉϣϣⲉ ⲁⲛ ⲉⲧⲣⲉ ϩⲉⲛ ϩⲓⲥⲉ ⲉⲓ ⲉϫⲙ ⲡⲕⲁϩ ⲉⲧⲃⲏⲏⲧⲛ ⲛⲧⲟϥ 
ⲉϣϣⲉ ⲉⲧⲣⲉ ⲡϫⲟⲉⲓⲥ ⲡⲛⲟⲩⲧⲉ ⲛⲧⲟϥ ⲉⲃⲟⲗϩⲛ ⲧⲉϥⲟⲣⲅⲏ ϩⲟⲧⲁⲛ ⲉⲣϣⲁⲛ 
ⲡⲉϥϭⲱⲛⲧ ϫⲉⲣⲟ ⲛⲑⲉ ⲛⲟⲩⲕⲱϩⲧ ⲉⲧⲃⲉ ⲛⲁⲛⲟⲙⲓⲁ ⲛⲛϩⲉⲑⲛⲟⲥ ⲉⲣϣⲁⲛ 
ⲙⲙⲛⲧⲁⲥⲉⲃⲏⲥ ⲛⲛⲣⲱⲙⲉ ⲛⲁⲧⲛⲟⲩⲧⲉ ⲣ ϩⲟⲩⲟ ⲛⲧⲉⲛⲟ [..] ⲇⲉ ⲟⲛ ⲁϣⲁⲓ ⲓⲉ 
 
ϥⲛⲁϩⲣⲟⲕ ⲉⲃⲟⲗϩⲛ ⲧⲟⲣⲅⲏ ⲙⲡⲉϥϭⲱⲛⲧ ϩⲛ ⲟⲩ ⲏ ⲉⲧⲃⲉ ⲧⲇⲓⲕⲁⲓⲟⲥⲩⲛⲏ 
ⲛⲛⲓⲙ. ⲉⲛϯ ϩⲁⲡ ⲉⲣⲟⲛ ⲛⲧⲉⲓϩⲉ ϩⲛ ⲛⲉⲓϣⲁϫⲉ ⲁⲩⲱ ⲉⲛⲕⲁⲑⲏⲅⲉⲓ ⲁⲛ ϩⲉⲛ 
<pb xml:id="ⲩ︦ⲟ︦ⲃ︦"/> ϩⲁⲡ ⲛⲉ ⲛⲉⲓϣⲁϫⲉ ⲉϩⲣⲁⲓ ⲉϫⲱⲛ ⲁⲩⲱ ϩⲉⲛ ⲥⲟⲗⲥⲗ ⲁⲛ ⲛⲉ ⲛⲁⲓ 
ⲅⲁⲣ ⲛⲉⲧϣⲟⲟⲡ ϩⲛ ⲟⲩⲥⲟⲟⲩⲧⲛ ⲁⲩⲱ ⲉⲧⲣ ϩⲟⲩⲟ ϫⲉ ⲁϥⲱϫⲛ ⲛϭⲓ ⲡⲣⲁϣⲉ 
ⲙⲡⲉⲛϩⲏⲧ ⲁⲩⲱ ⲟⲛ ϫⲉ ⲁⲩϥⲓ ⲉⲃⲟⲗϩⲛ ⲧⲛⲧⲉⲧⲁⲡⲣⲟ ⲙⲡⲟⲩⲛⲟϥ ⲙⲛ 
ⲡⲣⲁϣⲉ. ⲟⲩⲟⲓ ⲛⲁⲛ ϫⲉ ⲥⲉϯ ⲥⲃⲱ ⲛⲁⲛ ⲕⲁⲗⲱⲥ ⲧⲛⲟ ⲛⲁⲧⲥⲱⲧⲙ. ⲇⲱⲏⲕ 
ⲡⲓⲇⲟⲩⲙⲁⲓⲟⲥ ⲙⲁⲩⲁⲁϥ ⲁⲛ ⲡⲉ ⲛⲧⲁϥⲙⲉⲣⲉ ⲛϣⲁϫⲉ ⲧⲏⲣⲟⲩ ⲙⲡⲱⲙⲥ 
ⲁⲗⲗⲁ ⲛϩⲁϩ ⲉⲙⲁⲧⲉ ⲛⲉⲧⲙⲟⲥⲧⲉ ⲛⲛϣⲁϫⲉ ⲧⲏⲣⲟⲩ ⲙⲡⲱⲣϫ ⲉⲩⲟⲩⲏϩ ⲛⲥⲁ 
ⲡⲙⲉⲉⲩⲉ ⲙⲡϫⲁϫⲉ. ⲡⲉⲛⲧⲁϥⲥⲱⲣⲙ ⲁϥⲥⲉⲣⲙ ⲛⲉⲧϩⲙ ⲡⲕⲁϩ ⲧⲏⲣϥ ⲧⲛⲟ ⲇⲉ 
ⲛⲁⲧⲥⲱⲧⲙ ⲛⲥⲁ ⲡⲉⲧⲉ ⲡⲱϥ ⲡⲉ ⲡⲕⲁϩ ⲧⲏⲣϥ ⲙⲛ ⲛⲉⲧⲟⲩⲓⲉϩ ⲛϩⲏⲧϥ ⲓ︦ⲥ︦. ϯⲕⲉ
ⲙⲛⲧⲣⲉϥϯ ⲛⲟⲩϭⲥ ⲛϯⲁⲉⲓⲏⲥ ⲁϥⲉⲓ ⲙⲛⲛⲥⲁ ⲡⲥⲱⲣⲙ ⲙⲡⲕⲟⲥⲙⲟⲥ ⲙⲡⲛⲟⲩ
ⲁϩⲛ ⲛⲥⲱϥ ⲉⲧⲃⲉ ϩⲉⲛ ⲟⲩⲱϣ ⲙⲙⲛⲧⲁⲥⲉⲃⲏⲥ ⲁ ⲡⲕⲟⲥⲙⲟⲥ ⲥⲟⲩⲱⲛ ⲡⲁⲗⲗⲟ
ⲧⲣⲓⲟⲥ <pb xml:id="ⲩ︦ⲟ︦ⲅ︦"/> ⲉⲣⲟϥ ⲙⲡⲉ ⲕⲟⲥⲙⲟⲥ ⲥⲟⲩⲛ ⲡⲉⲛⲧⲁϥⲥⲟⲛⲧϥ ⲁ ⲡⲣⲱⲙⲉ ⲣ 
ⲁⲧⲥⲟⲟⲩⲛ ⲙⲡⲉⲛⲧⲁϥⲧⲁⲙⲓⲟϥ ⲁⲩⲱ ⲡⲉⲛⲧⲁϥⲕⲉⲧ ⲡⲕⲟⲥⲙⲟⲥ ⲁϥⲥⲉⲛⲧ ⲛⲉⲧⲛ
 
ϩⲏⲧϥ ⲧⲏⲣⲟⲩ. ⲁ ⲡϫⲟⲉⲓⲥ ⲅⲁⲣ ⲭⲁⲣⲓⲍⲉ ⲛⲟⲩⲟⲛ ⲛⲓⲙ ⲙⲡⲉⲛⲧⲁϥϫⲟⲟϥ ϫⲉ 
ⲛⲁⲉⲥⲟⲟⲩ ⲁⲛⲟⲕ ϣⲁⲩⲥⲱⲧⲙ ⲉⲧⲁⲥⲙⲏ ⲁⲛⲟⲛ ⲡⲉ ⲛⲧⲁⲛϩⲟⲩⲣⲱⲱⲛ ⲙⲁⲩⲁⲁⲛ. 
ⲁϣ ⲛⲉ ⲛⲉϥⲉⲥⲟⲟⲩ ⲛⲥⲁ ⲅⲉⲛⲟⲥ ⲛⲓⲙ ⲛⲣⲱⲙⲉ ⲉⲁⲩϯ ⲣⲁⲛ ⲉⲣⲟⲟⲩ ϫⲉ ⲭⲣⲓⲥ
ⲧⲓⲁⲛⲟⲥ ⲙⲁⲗⲓⲥⲧⲁ ⲟⲩⲏⲏⲃ ϩⲓ ⲙⲟⲛⲁⲭⲟⲥ ⲛⲓⲙ ⲡⲉ ⲡϣⲙⲙⲟ ⲛⲥⲁ ⲡⲥⲁⲧⲁⲛⲁⲥ. 
ⲟⲩⲕⲟⲩⲛ ⲧⲛⲟⲩⲏϩ ⲧⲏⲣⲛ ⲛⲥⲁ ⲡⲉϩⲣⲟⲟⲩ ⲙⲡⲉⲭ︦ⲥ︦ ⲟⲩⲕⲟⲩⲛ ⲧⲛⲡⲁⲣⲁⲓⲧⲉⲓ 
ⲧⲏⲣⲛ ⲉⲧⲙⲟⲩⲁϩⲛ ⲛⲥⲁ ⲡⲣⲉϥⲧⲱⲣⲡ ⲁⲩⲱ ⲡⲣⲉϥϫⲓⲟⲩⲉ. ⲉϣϫⲉ ⲧⲛⲟⲩⲏϩ ϭⲉ 
ⲛⲥⲁ ⲡⲉⲧⲉ ⲁⲛⲟⲛ ⲛⲉⲧⲉ ⲛⲟⲩϥ ⲛⲉ ⲁⲩⲱ ⲉϣϫⲉ ⲧⲛⲥⲟⲟⲩⲛ ⲁⲛ ⲛⲧⲉⲥⲙⲏ 
ⲙⲡϣⲙⲙⲟ ⲉⲧⲙⲙⲁⲩ ⲁ ⲛⲉⲓⲃⲟⲧⲉ ⲧⲏⲣⲟⲩ ϩⲙ ⲡⲥⲱⲣⲁ ⲛⲓⲙ ⲉⲓ ⲧⲱⲛ ϩⲓ ϩⲁϩ 
ⲉⲙⲁⲧⲉ ϩⲛ ⲛⲉⲥⲟⲟⲩ ⲙⲡϣⲱⲥ ⲉⲛ<pb xml:id="ⲩ︦ⲟ︦ⲇ︦"/>ⲧⲁϥⲕⲁ ⲧⲉϥⲯⲩⲭⲏ ϩⲁⲣⲟⲟⲩ. ⲙⲏ 
ⲟⲩⲛ ϭⲉ ϣⲁⲓⲣⲉ ϫⲉ ⲙⲡⲟⲩⲟⲣϫⲟⲩ ⲏ ⲟⲩⲛ ⲣⲥⲱ ϩⲓ ⲥⲟⲃⲧ ϫⲉ ⲙⲡⲟⲩϫⲁⲥⲧⲟⲩ 
ⲁⲩⲱ ⲛⲁϣⲉ ⲛϭⲟⲓⲗⲉ ⲙⲛ ⲛϭⲓⲉ ⲛⲁϣⲉ ⲛⲉϩⲓⲉⲓⲃ ⲙⲛ ⲛⲉϩⲓⲁⲉⲓⲃⲉ ⲛⲁϣⲉ 
ⲛⲉⲥⲟⲟⲩ ⲉⲧϥⲱϭⲉ ⲉⲃⲟⲗⲛϩⲏⲧⲟⲩ ⲧⲏⲣⲟⲩ ⲉⲩⲡⲱⲧ ⲉⲣⲁⲧϥ ⲙⲡⲣⲉϥⲥⲱⲣⲙ 
 
ⲉⲃⲟⲗ ⲟⲩⲧⲉ ⲡⲟϩⲉ ⲧⲏⲣϥ ⲙⲡϫⲟⲉⲓⲥ . ⲁⲓⲛⲁⲩ ⲁⲛⲟⲕ ⲉⲟⲩⲁ ⲉϣϫⲉ ⲛⲧⲁϥⲁϩⲉ 
ⲟⲩϩⲟϥ ⲏ ⲟⲩⲇⲣⲁⲕⲱⲛ ⲉⲁϥⲙⲟⲟⲩⲧϥ ⲁⲩⲱ ⲙⲡϥⲥⲉⲓ ⲛⲟⲩⲱϭⲡ ⲛⲧⲉϥⲁⲡⲉ 
ⲁⲩⲱ ⲛⲧⲁⲕⲟ ⲙⲡⲉϥⲥⲱⲙⲁ ⲧⲏⲣϥ ϩⲛ ⲟⲩⲛⲟϭ ⲛⲟⲣⲅⲏ ⲉⲙⲟⲓϩⲉ ⲡⲉ ⲛⲁⲩ 
ⲉⲣⲟϥ ⲛϩⲏⲧⲥ ⲉϥϫⲱ ⲛⲛⲁⲓ ϫⲉ ⲡϫⲁϫⲉ ⲁⲩⲱ ⲡⲉⲛⲧⲁ ⲡⲛⲟⲩⲧⲉ ⲕⲱ ⲛⲟⲩ 
ⲙⲛⲧϫⲁϫⲉ ⲛⲧⲙⲏⲧⲉ ⲙⲡⲣⲱⲙⲉ ⲙⲛ ⲧⲉϥⲙⲏⲧⲉ ⲉⲧⲃⲉ ⲟⲩ ⲁ ⲡⲉⲕⲅⲉⲛⲟⲥ 
ϣⲱⲡⲉ ⲛⲟⲣⲅⲁⲛⲟⲛ ⲙⲡⲇⲓⲁⲃⲟⲗⲟⲥ ϫⲓⲛ ⲛϣⲟⲣⲡ ⲁⲩⲱ ⲁϥϣⲟⲡϥ ⲉⲣⲟϥ ⲡⲉ
ⲥⲡⲉⲣⲙⲁ ⲙⲡⲟⲛⲏⲣⲟⲛ ⲛⲧⲉⲣⲓⲉⲓⲙⲉ ⲇⲉ ⲉⲡⲁϩⲉ ϫⲉ ⲟⲩⲣⲱⲙⲉ ⲡⲉ ⲁⲓⲛⲟⲉⲓ ϫⲉ 
ⲧⲁⲓ ⲧⲉ ⲑⲉ ⲉⲧⲟⲩ<pb xml:id="ⲩ︦ⲟ︦︦ϝ︦"/>ⲛⲁⲁⲁⲥ ⲙⲯⲩⲭⲏ ⲛⲓⲙ ⲛⲣⲱⲙⲉ ⲉⲧⲟ ⲙⲙⲁ ⲛⲟⲩϣϩ 
ⲙⲡⲥⲁⲧⲁⲛⲁⲥ ⲉϥⲥⲱⲣⲙ ⲛϩⲉⲛ ⲙⲏⲏϣⲉ ⲛⲣⲱⲙⲉ ⲉⲃⲟⲗ ⲙⲡⲛⲟⲩⲧⲉ ⲏ ⲉⲃⲟⲗ
ϩⲓⲧⲟⲟⲧⲟⲩ ⲁⲩⲱ ϩⲣⲁⲓ ⲛϩⲏⲧⲟⲩ ⲙⲙⲓⲛⲉ ⲙⲙⲟⲟⲩ . ⲉϣϫⲉ ⲟⲩⲟⲓ ϩⲙ ⲡⲉ 
ϩⲟⲟⲩ ⲙⲡϫⲓ ⲕⲃⲁ ⲛⲛⲉⲧⲟ ⲛⲁϥ ⲧⲉⲛⲟⲩ ⲛⲏⲓ ⲫⲁⲛⲉⲣⲟⲛ ⲉⲧⲉ ⲛⲣⲱⲙⲉ ⲛⲉ 
ⲛⲁⲧⲛⲟⲩⲧⲉ ⲉⲓⲉ ⲟⲩⲟⲓ ⲛⲟⲩⲏⲣ ⲛⲛⲉⲧϥⲟⲩⲏϩ ⲛϩⲏⲧⲟⲩ ⲛϫⲓⲟⲩⲉ ⲉⲧⲉ ⲛⲉⲧⲉⲓⲣⲉ 
ⲛⲉ ⲛⲙⲡⲁⲣⲁⲫⲩⲥⲓⲥ ϩⲛ ⲛⲉⲧⲟⲩⲙⲉⲉⲩⲉ ⲉⲣⲟⲟⲩ ϫⲉ ⲛⲣ [..] ⲛⲟⲩⲧⲉ ⲛⲉ . ⲱ ⲉⲧⲃⲉ
 
ⲛⲉⲧⲛⲁϣⲱⲡⲉ ⲙⲡⲉϩⲟⲟⲩ ⲛⲧⲟⲣⲅⲏ ⲉϣϫⲉ ⲧⲁⲓ ⲧⲉ ⲑⲉ ⲉⲧⲉⲣⲉ ⲡⲛⲟⲩⲧⲉ ⲛⲁⲉⲓⲣⲉ 
ⲙⲡⲓⲛⲟϭ ⲛϣⲱⲱⲧ ⲉⲃⲟⲗ. ⲥⲱⲧⲙ ⲛⲓⲙ ⲡⲉⲧⲛⲁϫⲟⲟⲥ ⲉⲛⲉϩ ⲛϩⲉⲛ ⲣⲱⲙⲉ ϫⲉ 
ⲥⲁϩⲉ ⲧⲏⲩⲧⲛ ⲉⲃⲟⲗ ⲙⲙⲟⲓ ⲏ ϫⲉ ⲛϯⲥⲟⲟⲩⲛ ⲙⲙⲱⲧⲛ ⲁⲛ ⲉⲙⲡⲟⲩⲣ ϣⲣⲡ 
ϣⲱⲡⲉ ⲙⲙⲁ ⲛⲟⲩⲱϩ ⲙⲡⲇⲓⲁⲃⲟⲗⲟⲥ. ⲉϣϫⲉ ϥⲟⲩⲏϩ ϭⲉ ϩⲛ ⲛⲁⲓ ⲉⲧⲉ ⲙⲡⲟⲩ
ϣⲟⲡϥ ⲉⲣⲟⲟⲩ ⲉϥⲟ ⲛϣⲙⲙⲟ ⲁⲩⲱ ϥϩⲛ ⲛⲁⲓ ⲉⲧϥⲛⲁϫⲟⲟⲥ ⲛⲁⲩ ϫⲉ ⲛϯⲥⲟ
ⲟⲩⲛ ⲙⲙⲱⲧⲛ ⲁⲛ ϫⲉ ⲁⲩⲁⲙⲉⲗⲉⲓ ⲙⲙⲁⲧⲉ ⲉⲣ ⲛⲉⲧⲉϣϣⲉ ⲛⲁⲓ ⲙⲉⲛ ϫⲉ 
ⲙⲡⲟⲩⲧⲙⲙⲟϥ ⲙⲡⲟⲩⲧⲥⲟϥ ⲛⲓⲕⲟⲟⲩⲉ ⲇⲉ ϫⲉ ⲙⲡⲟⲩϫⲓ ⲛⲉϩ ⲛⲙⲙⲁⲩ ⲉⲓⲉ 
ⲉⲣⲉ ⲡⲥⲁⲧⲁⲛⲁⲥ ⲟⲩⲏⲣ ⲛⲟⲩⲏⲣ ϩⲛ ⲛⲣⲉϥϫⲓ ⲛϭⲟⲛⲥ ⲁⲩⲱ ⲛⲛⲟⲉⲓⲕ ⲁⲩⲱ 
ⲛϫⲁϫⲉ ⲙⲁⲗⲁⲕⲟⲥ ⲙⲛ ⲛⲣⲉϥⲛⲕⲟⲧⲕ ⲙⲛ ⲛϩⲟⲟⲩⲧ ⲁⲩⲱ ⲛⲉⲧⲥⲱⲱϥ ⲧⲏⲣⲟⲩ 
ⲛⲙⲙⲉⲗⲟⲥ ⲙⲡⲉⲭ︦ⲥ︦. ⲏ ⲛⲁϣ ⲛϩⲉ ⲉϥⲛⲁϫⲟⲟⲥ ϫⲉ ⲥⲁϩⲉ ⲧⲏⲩⲧⲛ ⲉⲃⲟⲗ ⲙⲙⲟⲉⲓ 
ⲁⲩⲱ ϫⲉ ⲛϯⲥⲟⲟⲩⲛ ⲙⲙⲟⲟⲧⲛ ⲁⲛ ϫⲉ ⲛⲧⲉⲧⲛ ⲛⲓⲙ ⲏ ⲛⲧⲉⲧⲛ ϩⲉⲛ ⲉⲃⲟⲗ 
ⲧⲱⲛ ⲉⲣⲉ ⲛⲛⲟⲃⲉ ⲅⲁⲣ ⲛⲛϩⲉⲗⲗⲏⲛ ⲙⲛ ⲛⲁ ⲛⲉⲧⲟⲩⲱϣⲧ ⲧⲏⲣⲟⲩ ⲛⲛϩⲓⲕⲱⲛ 
 
ⲛⲛⲇⲁⲓⲙⲟⲛⲓⲟⲛ ⲉⲩⲟⲩⲟⲛϩ ⲉⲡⲛⲟⲩⲧⲉ ⲁⲛ ⲙⲁⲩⲁⲁϥ ⲁⲗⲗⲁ ⲉⲣⲱⲙⲉ ⲛⲓⲙ 
ⲟⲩⲧⲉ ⲛⲧⲉⲩϣⲏ <pb xml:id="ⲧ︦ⲗ︦ⲍ︦"/> ⲁⲛ ⲙⲙⲁⲧⲉ ⲧⲉⲧⲟ ⲙⲙⲛⲧⲣⲉ ⲛⲧⲉⲩⲙⲛⲧⲁⲥⲉⲃⲏⲥ 
ⲁⲗⲗⲁ ⲡⲉϩⲟⲟⲩ ⲟⲛ. ⲁⲛⲟⲛ ⲇⲉ ⲛⲉⲧⲧⲁⲩⲟ ⲙⲡⲣⲁⲛ ⲙⲡⲛⲟⲩⲧⲉ ⲉⲣⲉ ⲛⲟⲩⲛ 
ϩⲏⲡ ⲉⲛⲣⲱⲙⲉ ⲉⲩⲟⲩⲟⲛϩ ⲇⲉ ⲉⲡⲛⲟⲩⲧⲉ ⲁⲩⲱ ϥⲟ ⲙⲙⲛⲧⲣⲉ ⲉⲣⲟⲛ ⲛⲛⲉⲛϩ
ⲃⲏⲩⲉ ⲛϭⲓ ⲡⲉϩⲟⲟⲩ ⲉⲧⲛⲛⲁⲟⲩⲱⲛϩ ⲉⲃⲟⲗ ⲛⲙⲙⲁⲩ ⲁⲓⲟⲡϥ ϫⲉ ⲟⲩⲡⲟⲛⲏⲣⲟⲛ 
ⲡⲉ ⲉⲓϣⲁⲛⲧⲙϫⲱ ⲛⲛⲉⲛⲧⲁⲓⲥⲟⲩⲛ ⲡⲓϣⲱⲛⲉ ⲉⲃⲟⲗ ⲙⲙⲟⲟⲩ ⲁⲩⲱ ⲁⲓⲥⲟⲩ
ⲱⲛⲟⲩ ⲉⲃⲟⲗ ⲙⲡⲓϣⲱⲛⲉ. ⲕⲉⲍⲱⲟⲛ ⲟⲛ ⲉϥⲡⲣⲉⲓⲱⲟⲩ ⲛⲟⲩⲕⲟⲩⲉⲓ ⲏ ⲟⲩⲟⲃϣ 
ⲁⲓⲛⲁⲩ ⲉⲣⲟϥ ⲉⲁϥⲉⲓ ⲉⲧⲟⲟⲧⲟⲩ ⲛⲛⲉⲧⲟⲩⲱⲙ ⲙⲙⲟϥ ⲉϥⲟⲛϩ ⲉϥϩⲏϣ ϩⲛ ⲧⲉⲩ
ⲙⲏⲧⲉ ⲉϥⲟⲩⲉϣ ⲉⲃⲱⲕ ⲛⲧⲟⲟⲧⲟⲩ ⲙⲡϥⲣ ⲃⲟⲗ ϣⲁⲛⲧⲟⲩⲟϫⲛⲉϥ ⲁⲩⲱ ⲁⲓⲣ 
ⲙⲟⲓϩⲉ ϫⲉ ⲛⲉ ⲟⲩⲁ ⲛⲟⲩⲱⲧ ⲡⲉⲧϯ ⲟⲩⲃⲏϥ ⲁⲩⲱ ⲙⲛⲛⲥⲱⲥ ⲁⲩⲣ ⲥⲛⲁⲩ 
ⲙⲛⲛⲥⲁ ⲥⲛⲁⲩ ⲁⲩⲣ ϣⲟⲙⲛⲧ ⲁⲩⲱ ϥⲧⲟⲟⲩ ⲁⲩⲱ ⲙⲏⲧ ⲁⲩⲱ ϣⲉ ⲁⲩⲱ ⲟⲩ
ⲙⲏⲏϣⲉ ⲛⲍⲱⲟⲛ ⲉⲁⲩⲥⲱⲟⲩϩ ⲉϫⲱϥ ϣⲁⲛⲧⲉϥⲙⲟⲩ. ⲁⲓⲛⲁⲩ ⲟⲛ ⲉⲕⲉⲍⲱⲟⲛ 
ⲉⲓⲧⲉ ⲉϣϫⲉ ⲉϥⲥⲣⲙⲣⲟⲙⲧ ⲏ ⲛⲧⲟϥ ⲁϥⲣ ⲃⲗⲗⲉ ⲙⲡⲓⲉϣϭⲙϭⲟⲙ ⲉⲛⲟⲉⲓ ϫⲉ 
 
ⲙⲉⲣⲉ ⲛⲉϥⲃⲁⲗ ⲙⲟⲕϩ ⲛⲛⲁⲩ ⲉⲣⲟⲟⲩ ⲉϥⲛⲁ ⲉϥⲛⲏⲩ ⲉϥⲕⲓⲙ <pb xml:id="ⲧ︦ⲗ︦ⲏ︦"/> ϩⲁⲣⲓ 
ϩⲁⲣⲟϥ ϩⲱⲥ ⲉϣϫⲉ ϥⲥⲟⲛϩ ϥϯ ⲙⲡⲉϥⲟⲩⲟⲉⲓ ⲛⲥⲁ ⲡⲥⲁ ⲙⲡⲉⲙϩⲓⲧ ⲁⲩⲱ ⲡⲥⲁ 
ⲙⲡⲣⲏⲥ ⲙⲛ ⲡⲉⲓⲉⲃⲧ ⲙⲛ ⲡⲉⲙⲛⲧ ⲙⲡϥⲉϣⲡⲱⲕ ⲉⲟⲩⲉ ⲙⲙⲟⲟⲩ ⲟⲩⲇⲉ ⲙⲡⲉϥ
ⲟⲩⲉ ⲡ [..] ⲡⲙⲁ ⲉⲃⲟⲗ ⲉⲧϥⲛϩⲏⲧϥ ⲉϥⲙⲉⲉⲩⲉ ϫⲉ ⲁϥⲃⲱⲕ ⲉϩⲉⲛ ⲛⲟϭ ⲛ [...] ⲉ [..] ⲑⲏ. 
ϩⲟⲥⲟⲛ ⲉⲓⲙⲉⲉⲩⲉ ϩⲣⲁⲓ ⲛϩⲏⲧ ⲉⲧⲣⲁⲙⲟⲩⲧⲉ ⲉⲩⲣⲱⲙⲉ ⲉϥⲣ ϩⲟⲧⲉ ϩⲏⲧϥ 
ⲙⲡⲛⲟⲩⲧⲉ ⲉⲧⲛⲁⲩ ⲉⲣⲟϥ ⲙⲡⲁⲕⲱⲧⲉ ϫⲉ ⲁⲙⲟⲩ ⲛⲅⲛⲁⲩ ⲉⲧⲁⲓⲯⲩⲭⲏ ⲛⲧⲁ 
ⲡⲥⲁⲧⲁⲛⲁⲥ ⲁⲁⲥ ⲛⲃⲗⲗⲏ ⲏ ⲥⲣⲙⲣⲱⲙⲥ ⲉⲥⲙⲉⲉⲩⲉ ϫⲉ ⲁⲥϩⲱⲛ ⲉϩⲟⲩⲛ ⲉⲡⲛⲟⲩⲧⲉ 
ⲉⲁⲥⲟⲩⲉ ⲉⲃⲟⲗ ⲙⲙⲟϥ ⲁⲩⲱ ⲡⲉⲥⲡⲱⲧ ⲏ ⲡⲉⲥⲕⲱⲧⲉ ⲉϩⲣⲁⲓ ϩⲁⲣⲓ ϩⲁⲣⲟⲥ ⲛⲑⲉ 
ⲛⲛⲉⲧⲛⲟⲩⲧ ⲉϥϣⲟⲟⲡ ⲛϫⲓ ⲛϫⲏ ⲁⲙⲟⲩ ⲟⲛ ⲛⲅⲛⲁⲩ ⲉⲧⲉⲓⲯⲩⲭⲏ ϫⲉ ⲛⲉ ⲟⲩ
ⲇⲁⲓⲙⲟⲛⲓⲟⲛ ⲛⲟⲩⲱⲧ ⲡⲉ ⲛⲧⲁϥϭⲛ ⲙⲁ ⲛⲁϥ ⲛϩⲏⲧⲥ ⲙⲛⲛⲥⲱⲥ ⲛⲧⲁ ⲛⲁⲓ 
ⲧⲏⲣⲟⲩ ⲥⲱⲟⲩϩ ⲉⲣⲟⲥ ϣⲁⲛⲧⲟⲩⲥⲓ ⲧⲏⲣⲟⲩ ⲉⲃⲟⲗϩⲛ ⲛⲉⲥⲃⲟⲧⲉ ⲁⲩⲱ ⲉⲧⲓⲙ [...] 
ϯⲙⲟⲩⲧⲉ ϫⲉ ⲉϥⲛⲁⲉⲓ ⲉⲓⲥ ⲡⲉⲓⲛⲉ ⲛⲟⲩⲣⲱⲙⲉ ⲉⲁϥⲡⲁⲣⲁⲅⲉⲓ ⲙⲙⲟⲟⲩ ⲉϥⲁⲥⲱ
ⲟⲩ ⲏ ⲉϥⲙⲟⲟϣⲉ ⲧⲁⲭⲩ ⲁϥⲉⲓⲛⲉ ⲛⲟⲩⲛⲟϭ ⲛⲕⲉⲣⲁⲩⲛⲟⲥ ⲉϫⲱⲟⲩ ⲉⲃⲟⲗϩⲓ
 
ⲧⲟⲟⲧϥ ⲙⲁⲩⲁⲁϥ ϩⲱⲥⲧⲉ <pb xml:id="ⲧ︦ⲗ︦ⲑ︦"/> ⲉⲧⲣⲉϥⲕⲟⲛⲥⲟⲩ ϩⲛ ⲛⲥⲱⲙⲁ ⲉⲧⲟⲩⲛϩⲏⲧⲟⲩ 
ⲁⲩⲱ ⲛϥⲕⲛⲥ ⲛⲥⲱⲙⲁ ⲛⲙⲙⲁⲩ ϩⲛ ⲧⲉⲝⲟⲩⲥⲓⲁ ⲉⲧⲛⲧⲟⲟⲧϥ ⲉⲙⲡⲁⲧⲟⲩⲡⲱϩ 
ⲣⲱ ⲉⲡⲉϩⲟⲟⲩ ⲙⲡⲉϩⲟⲩⲉ ⲕⲱⲛⲥ. ⲡⲓϣⲁϫⲉ ⲅⲁⲣ ⲡⲁ ⲛⲣⲱⲙⲉ ⲡⲉ ⲉⲛⲧⲁ ⲧⲉ
 ⲯⲩⲭⲏ ⲣ ϩⲟⲩⲉ ⲙⲟⲩϩ ⲙⲡⲛ︦ⲁ︦ ⲛⲇⲓⲁⲃⲟⲗⲟⲥ ⲁⲩⲱ ⲡⲁ ⲑⲩⲡⲟⲙⲟⲛⲏ ⲡⲉ 
ⲛⲛⲣⲱⲙⲉ ⲉⲧⲟ ⲛⲁⲧⲕⲁⲣⲡⲟⲥ ⲏ ⲉⲧⲉⲣⲉ ⲡⲉϥⲧⲁⲕⲟ ϭⲉⲡⲏ ⲛϩⲏⲧⲟⲩ ⲉⲧⲁⲕⲟ 
ⲙⲡⲉⲩⲕⲁⲣⲡⲟⲥ. ⲁϣ ⲙⲯⲩⲭⲏ ⲛⲓⲙ ⲛⲣⲱⲙⲉ ϩⲛ ⲛⲉⲧⲉⲓⲣⲉ ⲛⲛⲓⲙⲛⲧⲁⲥⲉⲃⲏⲥ 
ⲛⲉⲧϥ ⲙⲙⲁⲩ ⲁⲛ ⲛϭⲓ ⲡⲥⲁⲧⲁⲛⲁⲥ ⲉϥⲉⲓⲣⲉ ⲙⲙⲟⲟⲩ ⲛϩⲏⲧⲟⲩ ⲁⲩⲱ ⲛⲧⲟⲟⲩ 
ⲉⲃⲟⲗϩⲓⲧⲟⲟⲧϥ ⲁⲩⲱ ⲉⲩⲧⲁⲕⲟ ⲙⲙⲟⲟⲩ ⲛⲙⲙⲁϥ ⲉⲣⲉ ⲡⲉⲩⲫⲑⲟⲛⲟⲥ ⲁϣ ⲉϩⲟⲩⲛ 
ⲉⲣⲟⲟⲩ ⲙⲁⲩⲁⲁⲩ ⲛϩⲟⲩⲟ ⲉⲡⲉⲫⲑⲟⲛⲟⲥ ⲛⲛⲉⲧⲙⲙⲁⲩ. ⲛⲣⲱⲙⲉ ⲛⲉ ⲛⲁⲓ ⲉⲧⲟⲩ
ϣⲁϫⲉ ⲉⲧⲃⲉ ⲛⲉⲯⲩⲭⲏ ϫⲉ ⲛⲥⲉⲣ ⲕⲁⲕⲉ ⲛϭⲓ ⲛⲉϩⲓⲟⲙⲉ ⲉⲧⲉⲓⲱⲣϩ ϩⲛ ⲛⲟⲩⲱϣ 
ⲏ ⲛⲉϣⲕⲟⲗ ⲛⲉⲧⲥⲟⲟⲩⲛ ⲙⲡⲁⲅⲁⲑⲟⲛ ⲉⲧⲡⲁⲣⲁⲅⲅⲉⲓⲗⲉ ⲉⲡⲁⲅⲁⲑⲟⲛ ⲛⲉⲧⲥⲟⲟⲩⲛ 
ⲙⲡⲟⲩⲱϣ ⲉⲧⲇⲟⲕⲓⲙⲁⲍⲉ ⲛⲛⲉⲧⲣ ⲛⲟϥⲣⲉ ⲛⲉⲧϯ ⲥⲃⲱ ⲛϩⲁϩ ⲛⲧⲛϯ ⲛⲁⲛ ⲣⲱ ⲁⲛ 
ⲁⲛⲟⲛ ⲟⲩⲥⲃⲱ ⲉⲥⲥϩⲟⲩⲟⲣⲧ ⲁⲩⲱ ⲉϥⲥϩⲟⲩⲟⲣⲧ ⲛⲙⲙⲁⲥ ⲛϭⲓ ⲡⲉⲧϫⲱ ⲙⲙⲟⲥ 
<pb xml:id="ⲧ︦ⲙ︦"/> ϫⲉ ⲙⲡⲣⲧⲁⲕⲉ ⲛⲥⲕⲉⲩⲟⲥ ⲛⲧⲁ ⲡⲉⲭ︦ⲥ︦ ⲙⲟⲩ ϩⲁⲣⲟⲟⲩ ⲁⲩⲱ ⲉϥⲧⲁⲕⲟ 
 
ⲙⲙⲟⲟⲩ. ⲁⲓⲛⲁⲩ ⲟⲛ ⲉⲕⲉⲍⲱⲟⲛ ⲛⲑⲉ ⲉⲛⲧⲁⲩⲁϣⲁⲓ ⲛϭⲓ ⲛⲉⲧϥⲟⲩⲱⲙ ⲙⲙⲟⲟⲩ 
ⲁⲩⲁϣⲁⲓ ⲛϩⲟⲩⲟ ⲛϭⲓ ⲛⲉⲧⲟⲩⲱⲙ ⲙⲙⲟϥ ⲁⲓⲉⲓⲙⲉ ϫⲉ ⲉⲣϣⲁⲛ ⲙⲙⲛⲧⲁⲥⲉⲃⲏⲥ 
ⲙⲡⲣⲱⲙⲉ ⲁϣⲁⲓ ϣⲁⲩⲁϣⲁⲓ ⲛϩⲟⲩⲟ ⲉϩⲟⲩⲛ ⲉⲣⲟϥ ⲏ ⲉϩⲣⲁⲓ ⲉϫⲱϥ ⲛϭⲓ 
ⲛⲉⲡⲛ︦ⲁ︦ ⲛⲇⲁⲓⲙⲟⲛⲓⲟⲛ ϣⲁⲛⲧⲟⲩⲟϫⲛⲉϥ ⲛϥⲧⲙⲣ ϣⲁⲩ ⲉⲕⲉϩⲱⲃ ⲏ ⲉⲕⲉϩⲛⲁ
ⲁⲩ. ⲟⲩⲟⲉⲓ ⲛⲁⲓ ⲟⲩⲟⲉⲓ ⲛⲙⲙⲉⲗⲟⲥ ⲙⲡⲁⲥⲱⲙⲁ ⲉⲧⲉⲣⲉ ⲡⲉⲓϣⲱⲛⲉ ⲛϩⲏⲧⲟⲩ 
ϫⲉ ⲟⲩ ⲙⲟⲛⲟⲛ ϫⲉ ϥⲥⲱⲕ ⲙⲙⲟⲟⲩ ⲉⲡⲁϩⲟⲩ ⲏ ϥⲁⲙⲁϩⲧⲉ ⲙⲙⲟⲟⲩ ⲉⲧⲣⲉⲩϯ 
ⲉⲡⲁϩⲟⲩ ⲉⲑⲏ ⲁⲛ ⲁⲗⲗⲁ ϥϯ ⲟⲛ ⲙⲙⲟⲟⲩ ⲉⲧⲟⲟⲧϥ ⲙⲡⲥⲁϩⲟⲩ ⲛⲛⲉⲅⲣⲁⲫⲏ
 ⲁⲩⲱ ⲧⲟⲣⲅⲏ ⲙⲡⲥⲟⲡ ⲉⲧⲉⲣⲉ ⲧⲉϥϩⲙⲙⲉ ⲁⲩⲱ ⲡⲉϥϣⲁϩ ⲛⲁⲟⲩⲱϩ ⲟⲛ ⲉⲧⲟⲟⲧϥ 
ⲉϣⲱⲡⲉ ⲛϩⲏⲧⲟⲩ ϩⲙ ⲡⲉϩⲟⲟⲩ ⲅⲁⲣ ⲉⲧⲙⲙⲁⲩ ⲧⲛⲛⲁⲉⲓⲙⲉ ϫⲉ ⲡⲉⲧϫⲱ 
ⲙⲙⲟⲥ ϫⲉ ⲁⲓⲥⲟⲩⲛ ⲓ︦ⲥ︦ ⲉⲛⲉⲓⲣⲉ ⲛⲛⲁⲓ ⲛⲧⲁⲛⲣ ⲁⲧⲥⲟⲟⲩⲛ ⲙⲙⲟϥ ⲛϩⲟⲩⲟ ⲟⲛⲧⲱⲥ 
ⲟⲩⲥⲟⲟⲩⲛ ⲁⲛ ⲡⲉⲧϩⲙ ⲡⲉⲧⲉⲓⲣⲉ ⲛⲛⲁⲓ ⲁⲗⲗⲁ ⲟⲩⲕⲁⲕⲉ. ⲉϣϫⲉ ⲟⲩⲕⲁⲕⲉ ϭⲉ 
ⲡⲉ ⲉⲓⲉ ⲛⲉⲕⲕⲉϩⲃⲏⲩⲉ ϩⲉⲛ ⲕⲁⲕⲉ ⲛⲟⲩⲏⲣ ⲛⲉ. <pb xml:id="ⲧ︦ⲙ︦ⲁ︦"/> ⲏ ⲉϣϫⲉ ⲙⲡⲉⲕⲥⲟⲩⲱⲛⲅ 
ⲙⲡⲉⲕⲥⲟⲩⲛ ⲡⲉⲧⲕϫⲱ ⲙⲙⲟⲥ ⲉⲣⲟϥ ϫⲉ ⲡⲁϣⲏⲣⲉ ⲡⲉ ⲏ ϫⲉ ⲡⲁⲥⲟⲛ ⲡⲉ ⲁⲩⲱ 
 
ϫⲉ ⲧⲁϣⲉⲉⲣⲉ ⲧⲉ ⲉⲧⲙⲣ ⲛⲉⲓⲡⲟⲛⲏⲣⲟⲛ ⲛⲁⲕ ⲏ ⲛⲁⲩ ⲉⲛⲧⲁⲕⲥⲟⲩⲛ ⲡⲛⲟⲩⲧⲉ ϩⲛ 
ⲟⲩ. ϩⲉⲛ ⲃⲗⲗⲉ ⲛϩⲟⲟⲩⲧ ⲙⲛ ϩⲉⲛ ϩⲟⲟⲩⲧ ⲁⲛ ⲙⲁⲩⲁⲁⲩ ⲛⲉⲧⲙⲟⲟϣⲉ ϩⲓ ϩⲉⲛ 
ϩⲓⲟⲟⲩⲉ ⲉⲣⲉ ⲧⲉⲩϩⲁⲡ ⲛⲁ ⲉϩⲣⲁⲓ ⲉⲛⲧⲟⲡⲟⲥ ⲉⲧⲉ ⲙⲛ ⲡⲉⲧϣⲟⲕϩ ⲉⲣⲟⲟⲩ ϩⲛ 
ⲁⲙⲛⲧⲉ. ⲁⲗⲗⲁ ⲁⲗⲏⲑⲱⲥ ⲛⲁϣⲱⲟⲩ ⲟⲛ ⲛϩⲟⲩⲟ ⲛϭⲓ ϩⲉⲛ ⲃⲗⲗⲉ ⲙⲛ ϩⲉⲛ 
ⲃⲗⲗⲏ ⲛⲥϩⲓⲙⲉ ⲉⲩⲡⲏⲧ ϩⲓⲱⲟⲩ ⲉⲩⲣⲟⲟⲩⲧ ϩⲟⲉⲓⲛⲉ ϩⲛ ⲛⲓⲧⲁϭⲥⲉ ⲛⲟⲩⲱⲧ 
ⲛϩⲏⲧⲟⲩ ⲛⲉϩⲓⲟⲟⲩⲉ ⲉⲧⲙⲙⲁⲩ ϩⲉⲛ ⲕⲟⲟⲩⲉ ⲉⲣⲉ ⲛⲟⲩⲟⲩ ϣⲟⲃⲉ ⲉⲛⲉⲩⲉⲣⲏⲩ 
ⲛⲑⲉ ⲟⲛ ⲛⲉⲩϩⲓⲟⲟⲩⲉ ϣⲟⲃⲉ ⲉⲛⲉⲩⲉⲣⲏⲩ. ⲡⲁⲗⲓⲛ ⲟⲛ ⲉⲩϩⲓⲏ ⲛⲟⲩⲱⲧ ⲧⲉ 
ⲉⲛⲁϣⲉ ⲛⲕⲟⲧⲥ ⲏ ⲙⲙⲟⲉⲓⲧ ⲙⲡⲉⲥⲥⲱⲣⲙ ⲡⲏⲓ ⲅⲁⲣ ⲙⲡⲛⲟⲩⲧⲉ ⲏ ⲛⲉϥⲏⲓ 
ⲛⲧⲟⲡⲟⲥ ⲁⲛ ⲛⲉ ⲛⲥⲱⲃⲉ ϩⲓ ⲣ ϩⲉⲛ ϩⲃⲏⲩⲉ ⲛⲥⲱⲃⲉ ϩⲣⲁⲓ ⲛϩⲏⲧⲟⲩ ϩⲓ 
ⲥⲕⲟⲡⲧⲉⲓ ϩⲓ ϣⲁϫⲉ ⲙⲙⲛⲧⲥⲟϭ ϩⲓ ⲙⲛⲧⲁⲑⲏⲧ ⲙⲁⲗⲓⲥⲧⲉ ϫⲱϩⲙ ϩⲓ ⲕⲁ
ⲧⲁⲗⲁⲗⲓⲁ ϩⲓ ⲛⲣⲙⲣⲙ ϩⲓ ϭⲛ ⲁⲣⲓⲕⲉ ϩⲓ ϯϩⲉ ϩⲓ ⲙⲛⲧϫⲁϫⲉ ϩⲓ ⲙⲁⲓ
 
ⲧⲟ ⲛϩⲟⲩⲟ ϩⲓ ⲙⲓϣⲉ ϩⲓ ϯⲧⲱⲛ ϩⲓ ⲕⲱϩ ϩⲓ ⲙⲟⲥⲧⲉ ϩⲓ ⲙⲛⲧⲁⲧⲟⲛⲱ 
<pb xml:id="ⲧ︦ⲙ︦ⲃ︦"/> ϩⲓ ⲙⲛⲧⲁⲧⲥⲱⲧⲙ ⲧⲉⲧⲉⲣⲉ ⲁⲛⲟⲙⲓⲁ ⲛⲓⲙ ⲉⲧϣⲟⲟⲡ ⲉⲧⲃⲏⲏⲧⲥ 
ⲁⲗⲗⲁ ⲛⲧⲟⲡⲟⲥ ⲛⲉ ⲉⲧⲣⲉⲛⲣ ϩⲏⲃⲉ ⲉϫⲛ ⲛⲉⲛⲛⲟⲃⲉ ⲏ ϫⲉ ⲛⲛⲉⲛⲣ ⲛⲟⲃⲉ ϫⲉ 
ⲉⲛⲉⲙⲉⲧⲉⲭⲉ ϩⲱⲱⲛ ⲉⲛϣⲁϫⲉ ⲛⲛⲥⲟⲫⲟⲥ ⲙⲡⲣⲟⲫⲏⲧⲏⲥ ⲛⲥⲁⲃⲉ ⲛⲣⲙ ⲛϩⲏⲧ 
ⲉⲧⲉ ⲙⲡⲉⲩⲣⲟⲟⲩϣ ⲁⲛ ⲡⲉ ϩⲉⲛ ⲡⲉⲧϣⲟⲩⲉⲓⲧ ϫⲉ ⲉⲡⲁⲣⲁⲕⲁⲗⲉⲓ ⲛⲛⲉⲧⲣ ϩⲏⲃⲉ 
ⲧⲏⲣⲟⲩ ⲉϯ ⲛⲟⲩⲉⲟⲟⲩ ⲉⲡⲙⲁ ⲛⲟⲩⲱⲕⲙ ⲛⲛⲉⲧⲣ ϩⲏⲃⲉ ⲉϫⲛ ⲥⲓⲱⲛ. ⲧⲉⲛϯ ⲇⲉ 
ⲛⲧⲉⲛⲯⲩⲭⲏ ⲛⲧⲁⲗⲁⲓⲡⲱⲣⲟⲥ ⲁⲛⲧⲓ ⲥⲓⲱⲛ ⲉⲧⲣⲉⲛⲣ ϩⲏⲃⲉ ⲛⲁⲛ ⲙⲁⲩⲁⲁⲛ 
ⲉⲡⲙⲁ ⲇⲉ ⲛⲟⲩⲕⲣⲙⲉⲥ ⲙⲏ ⲟⲩⲥⲟϭⲛ ⲛⲟⲩⲛⲟϥ ⲛⲛⲉⲧⲣ ϩⲏⲃⲉ ⲁⲩⲱ ⲟⲩⲥⲧⲟⲗⲏ 
ⲛⲉⲟⲟⲩ ⲉⲡⲙⲁ ⲛⲟⲩⲡ︦ⲛ︦ⲁ︦ ⲛⲙⲕⲁϩ ⲛϩⲏⲧ. ⲉⲣϣⲁⲛⲧⲙ ⲡⲣⲱⲙⲉ ⲙⲕⲁϩ ⲛϩⲏⲧ 
ⲉϫⲱϥ ⲙⲙⲓⲛ ⲙⲙⲟϥ ⲛⲁϣ ⲛϩⲉ ⲉϥⲛⲁⲗⲩⲡⲉⲓ ⲛⲕⲉⲟⲩⲁ . ⲛⲉⲧⲗⲩⲡⲉⲓ ⲅⲁⲣ 
ⲕⲁⲧⲁ ⲡⲛⲟⲩⲧⲉ ⲡⲛⲟⲩⲧⲉ ⲛⲁϥⲓ ⲧⲉⲩⲗⲩⲡⲉⲓ ⲡⲁⲛⲧⲱⲥ ⲛⲑⲉ ⲟⲛ ⲛⲛⲉⲧⲣ ϩⲏⲃⲉ 
 
ⲉⲧⲟⲩⲛⲁⲥⲉⲡⲥⲱⲡⲟⲩ ⲛⲉⲧⲗⲩⲡⲉⲓ ⲁⲛ ⲕⲁⲧⲁ ⲡⲛⲟⲩⲧⲉ ⲡⲛⲟⲩⲧⲉ ⲛⲁⲧⲁⲁⲩ ⲡⲁⲛ
ⲧⲱⲥ ⲉⲧⲟⲟⲧⲥ ⲛⲧⲗⲩⲡⲉⲓ ⲛⲑⲉ ⲉⲧⲥⲏϩ ϫⲉ ⲟⲩⲗⲩⲡⲉⲓ ⲛⲛⲉⲧⲉ ⲛⲥⲉⲙⲱⲕϩ ⲁⲛ 
ⲛϩⲏⲧ ⲏ ⲛⲑⲉ ⲟⲛ ⲉⲧⲁϥϫⲟⲟⲥ ϫⲉ <pb xml:id="ⲧ︦ⲙ︦ⲅ︦"/> ⲡⲛⲟⲩⲧⲉ ϯ ⲛⲁⲩ ⲛⲟⲩⲡ︦ⲛ︦ⲁ︦ ⲛⲙⲕⲁϩ 
ⲛϩⲏⲧ ⲁⲩⲱ ⲟⲛ ⲡⲉϫⲉ ⲛⲉⲧⲉ ⲛⲥⲉⲙⲟⲕϩ ⲁⲛ ⲛϩⲏⲧ. ⲉⲧⲃⲉ ⲟⲩ ⲏ ⲉϫⲛ ⲟⲩ ⲛⲥⲁ 
ⲙⲙⲛⲧⲁⲥⲉⲃⲏⲥ ⲉⲧⲛⲉⲓⲣⲉ ⲙⲙⲟⲟⲩ ϩⲙ ⲡⲕⲁϩ ⲧⲏⲣϥ. ⲛⲁϣⲱⲟⲩ ⲅⲁⲣ ⲛϭⲓ 
ⲛⲉⲧⲗⲩⲡⲉⲓ ⲕⲁⲧⲁ ⲡⲕⲟⲥⲙⲟⲥ ⲉⲧⲃⲉ ⲛⲉⲧⲉ ⲛⲟⲟⲩ ⲛⲉ ⲡⲟⲩⲁ ⲡⲟⲩⲁ ⲕⲁⲧⲁ ⲧⲉϥ
ⲙⲓⲛⲉ ϩⲉⲛ ⲕⲟⲩⲓ ⲛⲉⲧⲗⲩⲡⲉⲓ ⲉⲧⲃⲉ ⲛⲁ ⲡⲉⲭ︦ⲥ︦ ⲏ ⲛⲉⲧⲏⲡ ⲉⲡⲉⲭ︦ⲥ︦ ⲉⲙⲛ ⲡⲉⲧ
ϣⲓⲛⲉ ⲛⲥⲱⲟⲩ ϫⲓⲛ ⲛⲉⲧⲥⲟⲣⲙ ϣⲁ ϩⲣⲁⲓ ⲉⲛⲉⲧⲙⲟⲩ ⲛⲧⲁϥ. ⲁⲩⲱ ⲛⲉⲧⲉⲓⲣⲉ ⲛⲛⲁⲓ 
ⲥⲉⲛⲁⲙⲟⲩⲧⲉ ⲉⲣⲟⲟⲩ ϩⲱⲟⲩ ⲡⲁⲛⲧⲱⲥ ϫⲉ ⲛⲅⲉⲛⲉⲁ ⲛⲧⲇⲓⲕⲁⲓⲟⲥⲩⲛⲏ ⲡⲧⲱϭⲉ 
ⲙⲡϫⲟⲉⲓⲥ ⲉⲩⲉⲟⲟⲩ ⲧⲉⲯⲩⲭⲏ ⲇⲉ ⲟⲛ ⲁⲩⲱ ⲡⲥⲱⲙⲁ ⲏ ⲡⲣⲱⲙⲉ ⲧⲏⲣϥ 
ⲛⲛⲉⲛⲧⲁⲩⲣ ϫⲁⲓⲉ ⲁⲩⲱ ϣⲱϥ ⲥⲉⲛⲁϫⲟⲟⲥ ⲉⲣⲟⲟⲩ ⲁⲛⲧⲓ ϩⲉⲛ ⲧⲟⲡⲟⲥ ⲁⲩⲱ ϩⲉⲛ 
ⲡⲟⲗⲉⲓⲥ ϫⲉ ⲥⲉⲛⲁⲕⲱⲧ ⲛⲙⲙⲁ ⲛϫⲁⲓⲉ ⲁⲩⲱ ⲛⲉⲛⲧⲁⲩϣⲱϥ ⲛϣⲟⲣⲡ ⲙⲡⲟⲗⲉⲓⲥ 
ⲉⲧⲟ ⲛϫⲁⲓⲉ ⲥⲉⲛⲁⲁⲁⲩ ⲛⲃⲣⲣⲉ ϣⲁ ⲉⲛⲉϩ ⲁⲩⲱ ϣⲁ ϩⲉⲛ ϫⲱⲙ ϣⲱϥ ⲇⲉ ⲡⲉ 
 
ⲁⲩⲱ ⲡϫⲁⲓⲉ ϫⲉ ⲛⲉⲙⲛ ⲡⲉⲧⲛⲁⲛⲟⲩϥ ⲛϩⲏⲧⲛ ⲟⲩⲇⲉ ⲙⲛ ⲁⲅⲅⲉⲗⲟⲥ ⲙⲡⲛ︦ⲁ︦ 
ⲛⲧⲉ ⲡⲛⲟⲩⲧⲉ ⲡⲣⲟⲥⲉⲭⲉ ⲉⲡⲣⲱⲙⲉ ϩⲙ ⲡⲥⲏⲩ ⲛⲧⲉϥⲙⲛⲧⲁⲥⲉⲃⲏⲥ ϩⲛ ⲧⲁⲣⲭⲏ 
ⲙⲡⲁⲧϥⲥⲟⲩⲛ ⲓ︦ⲥ︦ ⲉⲛϣⲁⲛⲧⲉⲛⲉⲓⲙⲉ ϫⲉ ⲉϣϫⲉ ⲙⲡⲉ <pb xml:id="ⲧ︦ⲙ︦ⲇ︦"/> ⲡⲛⲟⲩⲧⲉ ⲕⲁⲛ 
ϣⲟⲣⲡ ⲛⲣⲱⲙⲉ ϩⲙ ⲡⲡⲁⲣⲁⲇⲓⲥⲟⲥ ⲉⲧⲃⲉ ⲟⲩⲡⲁⲣⲁⲃⲁⲥⲓⲥ ⲛⲟⲩⲱⲧ ⲛⲁϣ ⲛϩⲉ 
ⲉⲩⲛⲁϫⲓⲧⲛ ⲉϩⲟⲩⲛ ⲉⲣⲟϥ ⲉⲛⲉⲓⲣⲉ ⲛⲛⲉⲓⲡⲟⲛⲏⲣⲟⲛ ⲧⲏⲣⲟⲩ. ⲟⲛⲧⲱⲥ ⲛϯⲧⲁⲉⲓⲏⲩ 
ⲣⲱ ⲁⲛ ⲉⲛⲛⲁϩⲣⲁⲓ ϫⲉ ⲉⲓⲛⲁϣⲱⲡⲉ ⲉⲓⲧⲁⲉⲓⲏⲩ ⲉⲛⲛⲁϩⲣⲙ ⲡⲛⲟⲩⲧⲉ.
 
ⲓ︦ⲓ︦ 

ⲟⲩⲗⲟⲅⲟⲥ ⲛⲛⲁϩⲣⲛ ϩⲁ [.....] ⲧⲉ ⲛⲕⲗⲏⲣⲓⲕⲟⲥ ϩⲉⲛ ⲡⲣⲉ [.....] ⲉⲣⲟⲥ ⲙⲛ 
ϩⲉⲛ ⲇⲓⲁⲕⲟⲛⲟⲥ ⲙ [...] ⲉⲛ ⲕⲉⲉⲓⲟⲧⲉ ⲛϩⲉⲛⲉⲉⲧⲉ ⲁⲩⲱ ϩⲉⲛ ⲕⲉⲙⲟⲛⲁⲭⲟⲥ ⲉⲁⲩⲉⲓ 
ⲛⲙⲙⲁⲩ ⲉⲩⲛⲁⲣ ⲟⲩⲛⲟϭ ⲙⲙⲏⲏϣⲉ. ⲛⲧⲟⲟⲩ ⲅⲁⲣ ⲧⲏⲣⲟⲩ ⲛⲧⲁⲩⲉⲓ ⲉⲧⲃⲉ 
ⲛⲁⲩ ⲉⲣⲟϥ ⲁⲩⲱ ⲉⲥⲱⲧⲙ ⲉϩⲉⲛ ϣⲁϫⲉ ⲛⲧⲉ ⲡⲛⲟⲩⲧⲉ ⲉⲃⲟⲗϩⲓⲧⲟⲟⲧϥ ϩⲟⲓⲛⲉ 
ⲉⲃⲟⲗⲛϩⲏⲧⲟⲩ ⲛⲉ ⲁⲩⲉⲓ ⲡⲉ ⲉⲧⲃⲉ ϩⲉⲛ ⲁⲡⲟⲗⲟⲅⲓⲁ ⲉⲩⲙⲟⲕϩ ⲛϩⲏⲧ ⲁⲩⲱ ⲉⲩⲟ 
ⲛϫⲁϫⲉ ⲉⲛⲉⲩⲉⲣⲏⲩ ⲉⲧⲃⲉ ϩⲉⲛ ϩⲃⲏⲩⲉ ⲙⲡⲟⲛⲏⲣⲟⲛ ϣⲁ ϩⲣⲁⲓ ⲉϩⲉⲛ ϫⲓⲟⲩⲉ 
ⲛⲉ ⲁϥⲟⲡⲥ ⲅⲁⲣ ϫⲉ ⲟⲩⲁⲛⲁⲅⲕⲁⲓⲟⲛ ⲡⲉ ⲉⲧⲙⲕⲁⲁⲩ ⲉϣⲁϫⲉ ⲉⲛⲉⲛⲧⲁⲩⲉⲓ 
ⲉⲧⲃⲏⲏⲧⲟⲩ ϣⲁ ⲡⲉϥⲣⲁⲥⲧⲉ ⲉϥⲟⲩⲱϣ ⲉⲧⲣⲉ ⲟⲩⲥϭⲣⲁϩⲧ ϣⲱⲡⲉ ϫⲉⲕⲁⲥ ⲉⲣⲉ 
ⲙⲙⲁⲓ ⲥⲃⲱ ⲛⲁⲥⲱⲧⲙ ⲉⲛⲉⲧⲉⲣⲉ ⲡⲛⲟⲩⲧⲉ ⲛⲁⲧⲁⲁⲩ. ⲛⲧⲉⲣⲉϥⲕⲁ ⲣⲱϥ ⲇⲉ 
ⲉϥϣⲁϫⲉ ⲙⲡⲛⲁⲩ ⲛⲣⲟⲩϩⲉ ⲛⲧⲕⲩⲣⲓⲁⲕⲏ ⲕⲁⲧⲁ ⲧⲉϥⲥⲩⲛⲏⲑⲓⲁ ⲁ ⲛⲉⲧⲙ
 
ⲙⲁⲩ ⲃⲱⲕ ⲙⲡⲟⲩⲛ ⲛⲉϩⲃⲏⲧⲉ ϩⲟⲗⲱⲥ ⲉⲧⲙⲏⲏⲧⲉ ⲛⲧⲁⲩⲉⲓ ⲉⲧⲃⲏⲏⲧⲟⲩ ⲛⲉ 
ⲁⲩϣⲓⲡⲉ ⲅⲁⲣ ⲡⲉ ϫⲉ ⲛⲉⲥϫⲡⲓⲟ ⲙⲙⲟⲟⲩ ⲉⲃⲟⲗϩⲓⲧⲛ ⲛⲉⲓϣⲁϫⲉ ⲉⲧⲉ ⲛⲁⲓ 
ⲛⲉ <note note="sic exit">.</note>
<pb xml:id="ⲗ︦ⲅ︦"/> ⲭ︦ⲥ︦ ϩⲉⲛ ⲡⲣⲟⲇⲟⲧⲏⲥ ϩⲱⲟⲩ ⲛⲣⲉϥϫⲓⲟⲩⲉ ⲁⲩⲱ ⲛⲁⲡⲟⲥⲧⲁⲧⲏⲥ ⲛⲉ 
ⲛⲉⲧⲉⲓⲣⲉ ⲛⲛⲓϩⲃⲏⲩⲉ ⲉⲧⲙⲙⲁⲩ ⲛⲃⲟⲧⲉ ϩⲛ ⲛⲧⲟⲡⲟⲥ ⲉⲧⲟⲩⲁⲁⲃ. ⲟⲩ ⲡⲉ ⲡϩⲱⲃ 
ⲛⲟⲩⲁϣⲏ ⲛϩⲏⲃⲥ ⲉⲩⲕⲏ ϩⲓϫ ⲛⲗⲩⲭⲛⲓⲁ ⲛⲥⲉϫⲉⲣⲟ ⲁⲛ ϫⲉ ⲛⲁⲛⲟⲩⲟⲩ ⲁⲛ 
ⲙⲁⲗⲓⲥⲧⲁ ⲉⲁⲩϫⲟⲛⲧⲟⲩ ⲛϩⲁϩ ⲛⲥⲟⲡ. ⲡⲁ ⲡⲗⲟⲅⲟⲥ ⲙⲙⲉ ⲡⲉⲧⲁⲙⲟⲛ ϫⲉ 
ⲙⲛ ⲗⲁⲁⲩ ⲛⲁⲅⲁⲑⲟⲛ ⲛⲁϣⲱⲡⲉ ⲛϩⲉⲛ ⲣⲱⲙⲉ ⲉⲩⲙⲟⲟϣⲉ ϩⲛ ⲟⲩⲕⲣⲟϥ ϩⲙ 
ⲡⲏⲓ ⲙⲡⲛⲟⲩⲧⲉ ⲡⲁ ⲛⲣⲱⲙⲉ ϩⲱⲱϥ ⲉⲧⲟⲩⲁⲁⲃ ⲁⲩⲱ ⲙⲡⲓⲥⲧⲟⲥ ⲉⲧⲟⲩⲏϩ 
ⲛϩⲏⲧϥ ⲡⲉⲧⲣⲉⲩⲛⲁⲩ ⲉⲛⲉⲩϩⲃⲏⲩⲉ ⲉⲧⲛⲁⲛⲟⲩⲟⲩ ⲁⲩⲱ ⲉⲧⲣ ⲟⲩⲟⲉⲓⲛ ϩⲛ ⲛⲧⲟ
ⲡⲟⲥ ⲉⲧⲟⲩⲁⲁⲃ. ⲟⲩⲣⲱⲙⲉ ⲉϥⲣ ϣⲁⲩ ⲛⲁϥ ⲁⲛ ⲁⲩⲱ ⲛϥϯ ϩⲏⲩ ⲁⲛ ⲉⲣⲟϥ 
ⲙⲙⲓⲛ ⲙⲟϥ ⲛⲁϣ ⲛϩⲉ ⲉϥⲛⲁⲣ ϣⲁⲩ ⲉⲟⲩⲡⲣⲁⲝⲓⲥ ⲛⲁⲛⲁⲅⲕⲁⲓⲟⲛ ⲏ ⲉⲟⲩⲛ 
ⲟⲩⲣⲁⲛ ⲉϥⲧⲁⲉⲓⲏⲩ ⲛⲁϯ ϩⲏⲩ ⲙⲙⲟϥ. ⲓⲟⲩⲇⲁⲥ ⲙⲡϥⲣ ϣⲁⲩ ⲛⲁϥ ⲙⲁⲩⲁⲁϥ 
ⲙⲡϥⲣ ϣⲁⲩ ⲟⲛ ⲛⲧⲙⲛⲧⲁⲡⲟⲥⲧⲟⲗⲟⲥ ⲡⲉⲛⲧⲁϥϯ ϩⲏⲩ ⲇⲉ ⲙⲙⲟϥ ⲡⲉ ⲡϫⲓⲟⲩⲉ 
 
ⲙⲛ ⲧⲙⲛⲧⲡⲣⲟⲇⲟ<pb xml:id="ⲗ︦ⲇ︦"/>ⲧⲏⲥ ⲟⲩ ⲙⲟⲛⲟⲛ ⲇⲉ ϫⲉ ⲁϥⲥⲱⲧⲙ ϩⲱⲱϥ ⲛϭⲓ 
ⲡⲁⲡⲟⲥⲧⲁⲧⲏⲥ ⲉⲧⲙⲙⲁⲩ ⲉⲡϫⲟⲓⲥ ⲉϥϫⲱ ⲙⲙⲟⲥ ϫⲉ ⲉⲣϣⲁⲛ ⲡⲣⲱⲙⲉ ϯ ϩⲏⲩ 
ⲙⲡⲕⲟⲥⲙⲟⲥ ⲧⲏⲣϥ ⲛϥϯ ⲟⲥⲉ ⲇⲉ ⲛⲧⲉϥⲯⲩⲭⲏ ⲟⲩ ⲡⲉⲧϥⲧⲁⲁϥ ⲛϣⲃⲃⲓⲱ 
ⲛⲧⲉϥⲯⲩⲭⲏ ⲁⲗⲗⲁ ⲁϥⲥⲱⲧⲙ ⲟⲛ ⲉⲣⲟϥ ϫⲉ ⲟⲩⲁ ⲉⲃⲟⲗⲛϩⲏⲧⲧⲏⲩⲧⲛ 
ⲡⲉⲧⲛⲁⲡⲁⲣⲁⲇⲓⲇⲟⲩ ⲙⲙⲟⲓ ⲁⲩⲱ ⲙⲡϥϣⲓⲡⲉ ⲟⲩⲇⲉ ⲙⲡϥϣⲛ ϩⲧⲏϥ ϩⲁⲣⲟϥ 
ⲙⲁⲩⲁⲁϥ. ⲁϥⲥⲟⲣⲙⲉϥ ⲉⲧⲃⲉ ⲙⲁⲁⲃ ⲛϩⲁⲧ ⲁϥϯ ⲟⲥⲉ ⲙⲙⲟϥ ⲁϥϯ ⲟⲥⲉ ⲟⲛ 
ⲙⲡⲕⲉϩⲟⲙⲧ ⲉⲛϣⲁⲛϫⲟⲟⲥ ϫⲉ ⲉϣϫⲉ ⲉⲣⲉ ⲡⲣⲱⲙⲉ ⲉⲧⲉ ⲙⲡⲕⲟⲥⲙⲟⲥ ⲧⲏⲣϥ 
ⲙⲡϣⲁ ⲙⲙⲟϥ ⲁⲛ ⲛⲁⲧⲁⲁϥ ⲙⲁⲩⲁⲁϥ ⲉϩⲣⲁⲓ ⲉⲟⲩϭⲟⲣϭⲥ ⲙⲡⲇⲓⲁⲃⲟⲗⲟⲥ 
ⲉⲧⲃⲉ ⲭⲣⲏⲙⲁ ϩⲁⲙⲟⲓ ⲛⲧⲟⲟⲩⲛ ⲉⲛⲉⲡⲉ ⲡⲛⲟⲩⲃ ϣⲱⲡⲉ ⲡⲁⲗⲓⲛ ⲟⲛ ⲧⲛϫⲓ 
ⲙⲙⲟϥ ⲉⲣⲟⲛ ϩⲙ ⲡⲣⲱϣⲉ ϩⲙ ⲡⲧⲣⲉ ⲡⲛⲟⲩⲧⲉ ⲧⲁⲁϥ ⲛⲁⲛ ⲉⲟⲩⲭⲣⲉⲓⲁ ⲉϥⲓ 
ⲡϩⲁⲡ ⲇⲉ ⲙⲙⲁⲩ ⲉⲧⲃⲏⲏⲧϥ ⲟⲩⲁⲛⲟⲙⲓⲁ ⲧⲉ. ϩⲁⲙⲟⲓ ⲉⲛⲉⲡⲉ ⲡⲛⲟⲩⲃ ϣⲱⲡⲉ 
ⲁⲩⲱ ⲛⲉⲩⲛⲁϯ ⲡⲇⲓⲕⲁⲓⲟⲥ ⲉⲃⲟⲗ ⲁⲛ ϩⲁ ⲟⲩϩⲁⲧ ⲁⲩⲱ ⲟⲩ <note note="sic exit">.</note> 
<pb xml:id="ⲙ︦ⲑ︦"/> ⲧⲁⲓ ⲧⲉ ⲑⲉ ⲛⲧⲁϥⲁⲛⲉⲭⲉ ϩⲙ ⲡⲧⲣⲉϥϣⲁϫⲉ ⲛⲙⲙⲁⲩ ϫⲉ ⲉⲧⲃⲉ 
ⲟⲩ ⲁⲧⲉⲧⲛⲟⲩⲱⲙ ⲉⲃⲟⲗ ϩⲙ ⲡϣⲏⲛ ⲡⲁⲓ ⲛⲧⲁⲓϫⲟⲟⲥ ⲉⲧⲃⲏⲏⲧϥ ⲙⲁⲩⲁⲁϥ 
ⲉⲧⲙⲟⲩⲱⲙ ⲉⲃⲟⲗ ⲛϩⲏⲧϥ ⲉⲩϩⲁ ⲙⲉⲛ ϫⲉ ⲡϩⲟϥ ⲡⲉ ⲛⲧⲁϥⲣ ϩⲁⲗ ⲙⲙⲟⲓ 
 
ⲁⲓⲟⲩⲱⲙ ⲁⲇⲁⲙ ⲇⲉ ϫⲉ ⲧⲉⲥϩⲓⲙⲉ ⲛⲧⲁⲕⲧⲁⲁⲥ ⲛⲙⲙⲁⲓ ⲛⲧⲟⲥ ⲧⲉ ⲛⲧⲁⲥϯ 
ⲛⲁⲓ ⲉⲃⲟⲗϩⲙ ⲡϣⲏⲛ ⲁⲓⲟⲩⲱⲙ ⲁⲩⲱ ⲛⲧⲉⲓϩⲉ ⲁϥϯⲥⲟ ⲉⲣⲟⲟⲩ ⲡϩⲟϥ ⲇⲉ ⲁϥⲥ
ϩⲟⲩⲱⲣϥ. ⲁⲛⲟⲛ ⲇⲉ ⲉⲛⲛⲁⲃⲱⲕ ⲉⲧⲱⲛ ⲛⲛⲁϩⲣⲙ ⲡϩⲟ ⲙⲡⲛⲟⲩⲧⲉ ϫⲉ ⲧⲛϫⲓ 
ⲛϭⲟⲛⲥ ⲧⲛⲟ ⲛⲛⲟⲉⲓⲕ ⲧⲛⲧⲱⲣⲡ ⲛⲛⲉⲧⲉ ⲛⲟⲩⲛ ⲁⲛ ⲛⲉ ⲧⲛϫⲓⲟⲩⲉ ⲧⲛϫⲓ ϭⲟⲗ ⲧⲛⲣ 
ⲁⲛⲁϣ ⲛⲛⲟⲩϫ ⲙⲛ ⲛⲕⲉⲡⲟⲛⲏⲣⲟⲛ ⲧⲏⲣⲟⲩ ⲉⲧⲛϯ ⲛⲟⲩϭⲥ ⲛⲁϥ ⲛϩⲏⲧⲟⲩ. 
ⲁⲇⲁⲙ ⲁⲩⲱ ⲉⲩϩⲁ ⲁⲩⲥⲟⲩⲛ ⲡϣⲓⲡⲉ ⲧⲁⲭⲩ ⲙⲡⲉⲩⲥⲫⲁⲗⲙⲁ ⲛⲧⲁⲩⲁⲁϥ 
ⲁⲩⲱ ⲙⲡⲟⲩⲱⲥⲕ ⲉⲉⲓⲙⲉ ϫⲉ ⲥⲉⲕⲏ ⲕⲁϩⲏⲩ ⲧⲁⲓ ⲧⲉ ⲑⲉ ⲉⲛⲧⲁⲩⲕⲱⲧⲉ ⲛⲥⲁ 
ϩⲟⲃⲥϥ ⲁⲩⲱ ⲛⲧⲉⲓϩⲉ ⲁⲩϫⲱⲗⲕ ⲛ<pb xml:id="ⲛ︦"/>ϩⲉⲛ ϭⲱⲃⲉ ⲛⲕⲛⲧⲉ ⲁⲩⲧⲁⲙⲓⲟ 
ⲙⲙⲟⲟⲩ ⲛⲁⲩ ⲛϩⲉⲛ ⲡⲉⲣⲓⲍⲱⲙⲁ ⲁⲩϣⲧⲟⲣⲧⲣ ⲅⲁⲣ ⲁⲩⲱ ⲁⲩⲣ ϩⲃⲁ. ⲁⲛⲟⲛ 
ⲇⲉ ⲛⲉⲧⲙⲏⲛ ⲉⲃⲟⲗϩⲛ ⲛⲉⲩⲛⲟⲃⲉ ⲛⲟⲩⲟⲉⲓϣ ⲛⲓⲙ ⲙⲡⲛⲥⲟⲩⲛ ⲡϣⲓⲡⲉ ⲛⲛⲉⲛ
ⲛⲟⲃⲉ ⲁⲩⲱ ⲙⲡⲛⲉⲓⲙⲉ ϫⲉ ⲧⲛⲕⲏ ⲕⲁϩⲏⲩ ⲙⲡⲉⲟⲟⲩ ⲉⲧⲉ ⲛⲉϥⲧⲟ ϩⲓⲱⲱⲛ ϩⲁ 
ⲑⲏ ⲙⲡⲁⲧⲛⲣ ⲛⲟⲃⲉ. ⲧⲁⲓ ⲧⲉ ⲑⲉ ⲉⲧϥⲟ ⲁⲛ ⲛⲣⲟⲟⲩϣ ⲛⲁⲛ ⲉϫⲓ ⲛϩⲉⲛ ⲉⲛⲧⲟⲗⲏ 
ⲁⲩⲱ ⲉⲣ ϩⲉⲛ ϩⲃⲏⲩⲉ ⲉⲩⲟⲩⲉϩ ⲥⲁϩⲛⲉ ⲙⲙⲟⲟⲩ ⲛⲁⲛ ⲉⲃⲟⲗϩⲛ ⲛⲉⲅⲣⲁⲫⲏ 
ⲉⲧⲣⲉⲛϩⲱⲃⲥ ⲙⲡⲉⲛⲥⲱϣ. ⲉⲣϣⲁⲛ ⲟⲩⲃⲁⲣⲃⲁⲣⲟⲥ ⲉⲓ ⲉϫⲛ ⲟⲩⲕⲁϩ ⲏ ⲟⲩⲧⲟϣ 
ⲉⲣⲉ ⲛⲉⲧⲟⲩⲏϩ ⲛϩⲏⲧϥ ⲛⲁⲡⲱⲧ ⲉⲧⲱⲛ ⲛⲥⲉⲟⲩϫⲁⲓ ⲉⲓⲙⲏⲧⲓ ⲉⲙⲡⲟⲗⲓⲥ ⲉⲧⲟⲣϫ.
 
ⲉϣⲱⲡⲉ ⲇⲉ ⲉⲩϣⲁⲛⲣ ϫⲟⲉⲓⲥ ⲉⲙⲙⲁ ⲛⲣⲟⲉⲓⲥ ⲉⲩⲛⲁ ⲉⲧⲱⲛ. ⲡⲉϣⲁⲕ ⲛⲧⲉ 
ⲛⲉⲧⲉ ⲟⲩⲛ ϭⲟⲙ ⲙⲙⲟⲟⲩ ⲡⲱⲧ ⲉϩⲣⲁⲓ ⲉϫⲛ ⲛⲧⲟⲟⲩ ⲛⲥⲉⲟⲩϫⲁⲓ. ⲛⲧⲉⲓϩⲉ ⲟⲛ
ⲉⲣϣⲁⲛ ⲡⲥⲁⲧⲁⲛⲁⲥ ϥⲱϭⲉ ⲉϩⲣⲁⲓ ⲉϫⲛ ϩⲉⲛ <pb xml:id="ⲛ︦ⲁ︦"/> ⲯⲩⲭⲏ ⲉⲧⲣⲉϥⲁⲡⲁⲧⲁ 
ⲙⲙⲟⲟⲩ ⲛϥⲙⲟⲟⲧⲟⲩ ϩⲙ ⲡⲡⲟⲛⲏⲣⲟⲛ ⲉⲩⲛⲁⲡⲱⲧ ⲉⲣⲁⲧϥ ⲛⲛⲓⲙ ⲛⲥⲁ ⲛⲉⲧ
ϩⲛ ⲙⲙⲛⲧⲛⲟϭ ϩⲙ ⲡⲏⲓ ⲙⲡⲛⲟⲩⲧⲉ ⲛⲥⲉⲧⲥⲁⲃⲟⲟⲩ ⲉⲛⲉϩⲃⲏⲩⲉ ⲙⲡⲉⲙⲗⲁϩ 
ⲙⲛ ⲛⲉϩⲛⲁⲁⲩ ⲙⲙⲓϣⲉ ⲛⲥⲉϫⲣⲟ ⲉⲡⲛⲟⲃⲉ. ⲉϣⲱⲡⲉ ⲇⲉ ⲉⲛϣⲁⲛ ⲣ ϣⲟⲣⲡ ⲛⲣ 
ϭⲱⲃ ⲏ ⲛⲧⲛϩⲉ ⲉϩⲣⲁⲓ ⲉⲡⲡⲟⲛⲏⲣⲟⲛ ϩⲙ ⲡⲧⲣⲉ ϫⲁϫⲉ ⲕⲱ ⲛϩⲉⲛ ⲥⲕⲁⲛ
ⲇⲁⲗⲟⲛ ϩⲁⲣⲁⲧⲛ ⲉⲣⲉ ⲛⲗⲁⲟⲥ ⲛⲁⲃⲱⲕ ⲉⲧⲱⲛ ⲏ ⲛⲓⲙ ⲡⲉⲧⲛⲁϯ ⲧⲟⲟⲧⲟⲩ. 
ⲙⲉϣⲁⲕ ⲛⲧⲉ ⲛⲉⲧⲛⲟⲉⲓ ϥⲓ ⲛⲉⲩⲃⲁⲗ ⲉϩⲣⲁⲓ ⲉϫⲛ ⲛⲧⲟⲟⲩ ⲕⲁⲧⲁ ⲡⲉⲧⲥⲏϩ ⲉⲧⲉ 
ⲡⲁⲓ ⲡⲉ ⲛⲥⲉⲕⲁⲁⲥ ϩⲙ ⲡⲉⲩϩⲏⲧ ⲉϩⲁⲣⲉϩ ⲉⲛϣⲁϫⲉ ⲛⲛⲉⲅⲣⲁⲫⲏ ⲛⲥⲉⲛⲁⲩ ϫⲉ 
ⲉⲣⲉ ⲧⲉⲩⲃⲟⲏⲑⲉⲓⲁ ⲛⲏⲩ ⲛⲁⲩ ⲧⲱⲛ ⲁⲩⲱ ϫⲉ ⲥⲉⲛⲏⲩ ⲛⲁⲩ ⲉⲃⲟⲗϩⲓⲧⲙ ⲡϫⲟ
ⲉⲓⲥ ⲡⲉⲛⲧⲁϥⲧⲁⲙⲓⲉ ⲧⲡⲉ ⲙⲛ ⲡⲕⲁϩ. ⲉⲣϣⲁⲛ ϩⲉⲛ ⲛⲉⲉϥ ⲡⲣⲟⲥⲉⲭⲉ ⲉϫⲱⲗϩ 
ⲏ ⲉⲡⲱⲛⲅ ⲉⲃⲟⲗ ⲛⲙⲙⲟⲟⲩ ⲉⲧϥⲱϭⲉ ⲉⲡϫⲟⲉⲓ ϩⲓⲧⲛ ⲛϩⲟⲉⲓⲙ ⲏ ⲉⲧϩⲱϫⲉ 
ⲉϩⲟⲩⲛ ⲉⲣⲟϥ ϣⲁⲣⲉ ⲡⲁⲩⲉⲓⲛ ⲟⲩϫⲁⲓ <pb xml:id="ⲛⲃ"/> ⲉⲧϩⲓⲱⲱϥ ⲛⲧⲉⲓϩⲉ ⲟⲛ ⲉⲣϣⲁⲛ 
ⲛⲉⲧⲣ ϩⲙⲙⲉ ϩⲛ ⲛⲧⲟⲡⲟⲥ ⲙⲡⲛⲟⲩⲧⲉ ⲡⲣⲟⲥⲉⲭⲉ ⲉⲧⲙⲕⲁ ϩⲉⲛ ϩⲃⲏⲩⲉ ⲙⲡⲟ
 
ⲛⲏⲣⲟⲛ ⲛϩⲏⲧⲟⲩ ϩⲛ ϩⲉⲛ ⲙⲛⲧⲣⲉϥϫⲓ ϩⲟ ϩⲛ ϩⲉⲛ ϩⲁⲡ ⲉⲩϭⲟⲟⲩϭ ϩⲛ ϩⲉⲛ 
ⲙⲛⲧⲣⲉϥⲁⲣⲉⲥⲕⲉ ⲛⲣⲱⲙⲉ ⲙⲛ ϩⲱⲃ ⲛⲓⲙ ⲉϣⲁⲣⲉ ϩⲉⲛ ⲛⲟⲃⲉ ⲁϣⲁⲓ ⲉⲃⲟⲗ 
ⲙⲙⲟⲟⲩ ⲡⲉⲩⲙⲏⲏϣⲉ ⲧⲏⲣϥ ⲛⲁⲟⲩϫⲁⲓ ⲉⲧⲃⲉ ⲛⲕⲟⲟϩ ⲇⲉ ⲙⲡⲉⲧⲣⲁ ⲙⲛ ⲱⲛⲉ 
ⲛⲓⲙ ⲛϫⲣⲟⲡ ⲉⲧϩⲛ ⲙⲙⲟⲉⲓⲧ ⲛⲣ ϩⲱⲧ ⲓ︦ⲥ︦ ⲡⲉⲧⲛⲁⲛⲁϩⲙⲛ ⲉⲣⲟⲟⲩ ⲛⲑⲉ ⲟⲛ 
ⲉⲧⲉϥⲛⲁϯ ⲧⲟⲟⲧⲛ ϩⲛ ⲛⲉⲓⲕⲟⲟⲩⲉ. ϯⲛⲁϫⲱ ⲇⲉ ⲙⲡⲓϣⲁϫⲉ ⲛⲧⲓⲕⲉϩⲉ ⲉⲛⲉⲓⲛⲉ 
ⲙⲡϫⲟⲉⲓ ⲉϫⲙ ⲡⲣⲱⲙⲉ ⲙⲙⲓⲛ ⲙⲙⲟϥ ϥⲟⲩⲟⲛϩ ⲉⲃⲟⲗ ϫⲉ ⲡⲣⲉϥⲣ ϩⲙⲙⲉ
ⲛⲟⲩϫⲟⲉⲓ ⲡⲁⲣⲁⲧⲏⲣⲉⲓ ⲉⲡⲉϥⲟⲩⲟⲛⲧ ⲙⲡⲱⲛⲅ ϫⲉⲕⲁⲥ ϩⲱⲱⲛ ϩⲛ ϩⲁⲣⲉϩ ⲛⲓⲙ 
ⲉⲛⲛⲁϩⲁⲣⲉϩ ⲉⲡⲉⲛϩⲏⲧ ⲛⲑⲉ ⲉⲧⲥⲏϩ ⲉⲃⲟⲗϩⲛ ϩⲱⲃ ⲛⲓⲙ ⲙⲡⲟⲛⲏⲣⲟⲛ ⲉⲧϥⲱϭⲉ 
ⲉϩⲟⲩⲛ ⲉⲣⲟϥ ⲏ ⲉⲧⲧⲗⲧⲗ ⲛⲁϥ ⲛϩⲉⲛ ⲣ ⲡⲙⲉⲉⲩⲉ ⲉⲩⲧⲁⲕⲟ ⲙⲡϩⲏⲧ ⲙⲛ ⲧⲉ
ⲯⲩⲭⲏ ⲛⲛⲣⲱ <pb xml:id="ⲛ︦ⲅ︦"/>ⲙⲉ ⲉⲧⲛⲁϣⲟⲡⲟⲩ ⲉⲣⲟⲟⲩ ⲉⲃⲟⲗ ⲅⲁⲣ ϩⲛ ⲛⲁⲓ ⲛⲧⲁⲩ
ϫⲟⲟⲥ ϫⲉ ⲁⲩⲡⲟⲣⲛⲉⲩⲉ ϩⲛ ⲛⲉⲩⲙⲉⲉⲩⲉ ⲛϩⲏⲧ ⲛⲁⲓ ⲛⲉⲧⲉⲣⲉ ⲡϩⲉ ⲟⲩⲏϩ 
ⲛⲥⲱⲟⲩ ⲛⲑⲉ ⲉⲧⲥⲏϩ ϫⲉ ϩⲉⲛ ⲙⲉⲉⲩⲉ ⲉⲩϩⲟⲟⲩ ϩⲁ ⲑⲏ ⲙⲡϩⲉ ⲉⲃⲟⲗϩⲛ ⲛⲁⲓ 
ⲛⲧⲁⲩϫⲟⲟⲥ ϫⲉ ⲟⲩⲡⲛ︦ⲁ︦ ⲛϭⲟⲗ ⲁϥⲁϩⲉ ⲣⲁⲧϥ ⲁϥⲧⲗⲧⲗ ⲛⲁⲕ ⲛⲟⲩⲏⲣⲡ ⲙⲛ 
ⲟⲩϯϩⲉ ⲉⲃⲟⲗ ⲅⲁⲣ ϩⲓⲧⲛ ⲛⲁⲓ ϣⲁⲣⲉ ⲛⲣⲱⲙⲉ ⲛⲧⲉⲓⲙⲓⲛⲉ ⲉⲓ ⲉⲃⲟⲗ ⲉⲣ ⲡⲟ
 
ⲗⲉⲙⲟⲥ ⲟⲩⲃⲉ ⲛⲉⲩⲉⲣⲏⲩ ϩⲣⲁⲓ ϩⲛ ⲛⲓϩⲛⲁⲁⲩ ⲙⲙⲓϣⲉ ⲉⲧⲉ ⲛⲁⲓ ⲛⲉ ⲛⲕⲱϩ 
ⲙⲙⲟⲥⲧⲉ ⲛⲕⲁⲧⲁⲗⲁⲗⲉⲓⲁ ⲛⲥⲱϣ ⲛⲕⲱⲙϣ ⲙⲛ ⲛⲉⲧⲉⲓⲛⲉ ⲛⲛⲁⲓ. ⲧⲁⲓ ⲧⲉ ⲑⲉ 
ⲉϣⲁⲣⲉ ⲡⲥⲁⲧⲁⲛⲁⲥ ⲣ ⲙⲙⲉⲉⲩⲉ ⲛϩⲏⲧ ⲛⲕⲁⲕⲉ ⲉϩⲟⲩⲛ ⲉⲛⲉⲩⲉⲣⲏⲩ ϣⲁⲛⲧⲟⲩ
ⲁⲁⲩ ⲙⲁⲩⲁⲁⲩ ⲛⲉⲛⲟⲭⲟⲥ ⲙⲫⲁⲡ ⲙⲡⲛⲟⲩⲧⲉ ϩⲉⲛ ⲁⲧⲏⲡⲉ ⲅⲁⲣ ⲛⲉ ⲛⲉⲛⲧⲁϥ
ⲁⲁⲩ ⲛϫⲁϫⲉ ⲉⲧⲇⲓⲕⲁⲓⲟⲥⲩⲛⲏ ⲙⲙⲉ ϩⲛ ⲛⲓⲥⲙⲟⲧ ϩⲛ ⲟⲩⲁⲅⲁⲡⲏ ⲉⲥⲟⲩⲟϣⲙ 
ϩⲓ ⲕⲱϩ ϩⲓ ⲙⲟⲥⲧⲉ. ⲧⲁⲓ ⲧⲉ ⲑⲉ ⲉⲧⲉⲛⲛⲁϫⲓ ϣⲓⲡⲉ ϩⲙ ⲡⲉϩⲟⲟⲩ ⲉⲧⲉⲣⲉ ⲡⲛⲟⲩⲧⲉ 
ⲛⲁⲕⲣⲓⲛⲉ ⲛⲙⲡⲉⲑⲏⲡ ⲛⲛⲣⲱⲙⲉ. ⲉⲛⲛⲁ<pb xml:id="ⲛ︦ⲇ︦"/>ϩⲉⲡⲛ ⲡⲉⲛⲕⲱϩ ⲙⲛ ⲡⲉⲛⲙⲟⲥⲧⲉ 
ⲉϩⲟⲩⲛ ⲉⲛⲉⲛⲉⲣⲏⲩ ⲛⲁϣ ⲛϩⲉ ϩⲙ ⲡⲉϩⲟⲟⲩ ⲉⲧⲙⲙⲁⲩ ⲛⲓⲙ ⲡⲉⲧⲛⲁϥⲓ 
ⲟⲩϭⲉⲣⲱⲃ ⲉϩⲣⲁⲓ ⲉⲡⲉⲧϩⲓⲧⲟⲩⲱϥ ϫⲉ ⲛⲛⲁϫⲟⲟⲥ ϫⲉ ⲟⲩⲥⲏϥⲉ ⲙⲛ ⲟⲩⲙⲉⲣⲉϩ 
ⲛⲥⲉⲧⲙⲛⲁⲩ ⲉⲣⲟϥ. ⲁⲛⲟⲛ ⲇⲉ ⲛⲓⲙ ⲡⲉⲧⲛⲁⲙⲉⲉⲩⲉ ⲏ ⲛⲓⲙ ⲡⲉⲧⲛⲁⲧⲟϭⲥ 
ⲉⲣⲟⲛ ϫⲉ ⲧⲛⲕⲱⲛⲥ ⲛⲛⲉⲛⲉⲣⲏⲩ ϩⲛ ⲛⲁⲓ ⲧⲏⲣⲟⲩ ⲉⲩⲛⲁⲩ ⲉⲑⲉ ⲉⲧⲛϣⲁϫⲉ ⲙⲛ 
ⲛⲉⲛⲉⲣⲏⲩ ⲙⲙⲟⲥ ϩⲛ ϣⲁϫⲉ ⲛⲓⲙ ⲛⲉⲓⲣⲏⲛⲓⲕⲟⲛ ⲉⲣⲉ ⲙⲙⲛⲧϫⲁϫⲉ ⲇⲉ ϩⲙ 
ⲡⲉⲛϩⲏⲧ. ⲥⲥⲟⲧⲡ ⲉⲧⲙⲧⲣⲉⲛϣⲓⲛⲉ ⲛⲥⲁ ⲡⲟⲩϫⲁⲓ ⲛⲛⲉⲛⲉⲣⲏⲩ ⲙⲙⲛ ⲡⲟⲛⲏⲣⲓⲁ 
ϩⲙ ⲡⲉⲛϩⲏⲧ ⲛϩⲟⲩⲟ ⲉⲧⲣⲉⲛϣⲓⲛⲉ ϩⲛ ⲟⲩϩⲩⲡⲟⲕⲣⲓⲥⲓⲥ ⲙⲛ ⲟⲩⲁⲅⲁⲡⲏ ⲉⲙ
 
ⲙⲛⲧⲛⲟⲩϫ. ⲙⲡⲣϣⲓⲛⲉ ϫⲉⲛⲉ ϯⲟⲩⲟϫ ⲏ ϫⲉⲛⲉ ϯⲡⲣⲟⲕⲟⲡⲧⲉ ϩⲛ ⲡⲁⲅⲁⲑⲟⲛ 
ⲙⲡⲣⲣⲁϣⲉ ⲟⲛ ⲇⲉ ⲁⲕⲥⲱⲧⲙ ⲉⲛⲉⲧⲉϩⲛⲁⲕ ⲉⲧⲣⲉⲩϣⲱⲡⲉ ⲙⲙⲟⲓ ⲙⲡⲣϫⲟⲟⲥ ϫⲉ 
ⲉϥⲉⲱⲛϩ ⲛⲟⲩⲛⲟϭ ⲛⲟⲩⲟⲉⲓϣ ⲙⲡⲣⲣⲁϣⲉ ⲟⲛ ϫⲉ ⲁⲕⲥⲱⲧⲙ ϫⲉ ⲁϥⲙⲟⲩ ⲉⲣⲉ 
ⲡⲓⲉⲟⲟⲩ ⲛ<pb xml:id="ⲛ︦ⲉ︦"/>ⲣⲱⲙⲉ ⲛⲁⲣ ⲟⲩ ⲛⲁⲛ. ⲙⲁⲣⲛϣⲓⲡⲉ ϩⲏⲧⲟⲩ ⲛⲛⲓϣⲁϫⲉ ϫⲉ 
ⲡϫⲟⲉⲓⲥ ⲥⲟⲟⲩⲛ ⲙⲙⲟⲕⲙⲉⲕ ⲛⲛⲣⲱⲙⲉ ϫⲉ ⲥⲉϣⲟⲩⲉⲓⲧ. ⲉⲓⲛⲏⲩ ⲁⲛ ⲉϩⲣⲁⲓ 
ⲉⲛⲉⲕϭⲓϫ ϫⲉ ϯⲣ ϩⲟⲧⲉ ⲏ ϯϣⲓⲡⲉ ⲉⲧⲣⲉⲕⲉⲓⲙⲉ ϫⲉ ⲟⲩⲛ ϩⲉⲛ ⲡⲟⲛⲏⲣⲟⲛ ϩⲙ 
ⲡⲁϩⲏⲧ ⲉϩⲟⲩⲛ ⲉⲣⲟⲕ ⲟⲩⲧⲉ ⲛⲧⲟⲕ ⲉⲕⲛⲏⲩ ⲁⲛ ⲉϩⲣⲁⲓ ⲉⲛⲁϭⲓϫ ϫⲉ ⲕⲣ ϩⲟⲧⲉ 
ⲏ ⲕϣⲓⲡⲉ ⲉⲧⲣⲁⲥⲱⲧⲙ ϫⲉ ⲕϫⲉ ⲡⲉⲑⲟⲟⲩ ⲉⲣⲟⲓ ⲁⲗⲗⲁ ⲉⲛⲛⲏⲩ ⲉϩⲣⲁⲓ ⲉⲛϭⲓϫ 
ⲙⲡⲛⲟⲩⲧⲉ ⲉⲛⲁⲓⲁⲧⲛ ⲁⲛ ϫⲉ ⲟⲩⲛ ⲟⲩⲣⲁⲛ ϩⲓϫⲱⲛ ⲉⲛⲙⲉϩ ⲛⲕⲁⲕⲓⲁ ⲉϩⲟⲩⲛ 
ⲉⲛⲉⲛⲉⲣⲏⲩ ⲁⲗⲗⲁ ⲉⲛⲁⲓⲁⲧⲛ ⲉⲣϣⲁⲛ ⲡⲥⲱⲧⲏⲣ ⲓ︦ⲥ︦ ⲛⲁϩⲙⲉⲛ ⲉⲙⲡⲉⲑⲟⲟⲩ 
ⲙⲡⲥⲁⲧⲁⲛⲁⲥ. ⲡⲓⲕⲣⲟϥ ⲛϯⲁⲏⲥ ⲉⲧϩⲙ ⲛϩⲏⲧ ⲙⲡⲣⲱⲙⲉ ⲉϩⲟⲩⲛ ⲉⲡⲉⲧϩⲓⲧⲟⲩⲱϥ 
ⲧⲛϩⲙⲟⲟⲥ ϩⲓ ⲟⲩⲧⲣⲁⲡⲉⲍⲁ ⲛⲟⲩⲱⲧ ϯⲟⲩⲱⲙ ⲙⲡⲟⲉⲓⲕ ⲛⲙⲙⲁⲕ ⲧⲟⲟⲧⲕ ϩⲛ 
ⲧϫⲏ ⲛⲙⲙⲁⲓ ⲧⲛⲟⲩⲏϩ ϩⲓ ⲟⲩⲥⲟⲡ ϩⲛ ⲛⲧⲟⲡⲟⲥ ⲉⲧⲟⲩⲁⲁⲃ ⲕϩⲓϫⲙ ⲡⲉⲑⲩⲥⲓⲁⲥ
 
ⲧⲏⲣⲓⲟⲛ ⲛⲙⲙⲁⲓ ϯⲁϩⲉ ⲣⲁⲧ ϩⲓⲧⲟⲩ ⲛⲧⲉⲧⲣⲁⲡⲉⲍⲁ ⲛⲙⲙⲁⲕ <pb xml:id="ⲛ︦︦ϝ︦"/> ϯϯ ⲉϩⲣⲁⲓ 
ⲉⲧⲟⲟⲧⲕ ⲙⲡⲥⲱⲙⲁ ⲙⲡⲉⲭ︦ⲥ︦ ⲕⲥⲱⲧ ⲉⲣⲟⲓ ⲙⲡⲉϥⲥⲛⲟϥ ⲡⲉⲛϩⲏⲧ ⲙⲉϩ ⲙⲡⲟ
ⲛⲏⲣⲟⲛ ⲉϩⲟⲩⲛ ⲉⲛⲉⲛⲉⲣⲏⲩ ⲛⲧⲛⲣ ϩⲟⲧⲉ ⲁⲛ ϩⲏⲧⲥ ⲛⲧⲟⲣⲅⲏ ⲙⲛ ⲡⲥⲁϩⲟⲩ 
ⲛⲧⲁⲩⲉⲓ ⲉϩⲣⲁⲓ ⲉϫⲛ ⲛⲉⲧϩⲁ ⲧⲉⲛϩⲏ ⲉⲛⲧⲁⲩϭⲗⲟⲙⲗⲙ ϩⲛ ⲛⲓⲡⲟⲛⲏⲣⲟⲛ 
ⲛⲧⲉⲓϩⲉ. ⲙⲏ ⲛⲧⲁⲩⲥϩⲁⲓⲥⲟⲩ ⲉⲡϫⲓⲛϫⲏ ⲙⲏ ⲉⲩⲥⲟⲟⲩⲛ ⲁⲛ ϫⲉ ⲟⲩⲛ ϩⲁϩ 
ⲛⲟⲩⲟⲉⲓϣ ⲛⲓⲙ ⲛⲁⲙⲟⲟϣⲉ ϩⲙ ⲡⲏⲓ ⲙⲡⲛⲟⲩⲧⲉ ⲙⲡⲉⲩϩⲏⲧ ⲥⲟⲩⲧⲱⲛ ⲁⲛ 
ⲉⲛⲉⲩⲉⲣⲏⲩ. ⲡⲉⲧⲟⲩⲱϣ ⲉⲥⲟⲩⲛ ⲛⲓⲡⲟⲛⲏⲣⲟⲛ ⲛⲧⲉⲓϩⲉ ⲁⲩⲱ ⲉⲉⲓⲙⲉ ⲉⲡⲉⲩⲧⲱⲱⲃⲉ 
ⲉⲓⲥ ϩⲏⲏⲛⲉ ⲥⲉⲥⲏϩ ϩⲛ ⲛⲉⲯⲁⲗⲁⲙⲟⲥ ⲉⲩϫⲱ ⲙⲙⲟⲥ ⲉⲛⲣⲱⲙⲉ ⲉⲛⲧⲁⲩⲧⲁⲁⲩ 
ϫⲉ ⲉⲣⲉ ⲡⲙⲟⲩ ⲉⲓ ⲉϩⲣⲁⲓ ⲉϫⲱⲟⲩ ⲙⲁⲣⲟⲩⲃⲱⲕ ⲉⲡⲉⲥⲏⲧ ⲉⲁⲙⲛⲧⲉ ⲉⲩⲟⲛϩ. 
ⲙⲡⲣⲡⲱⲱⲛⲉ ⲛⲧⲟϥ ⲙⲡⲉⲧⲛϫⲱ ⲙⲙⲟϥ ⲁⲗⲗⲟ ⲅⲁⲣ ⲛⲉⲧⲟⲩⲁⲁⲃ ⲉⲧϩⲙ ⲡⲏⲓ 
ⲙⲡⲛⲟⲩⲧⲉ ⲉⲧⲙⲟⲕϩ ⲛϩⲏⲧ ⲁⲩⲱ ⲉⲧϭⲛ ⲁⲣⲓⲕⲉ ⲉⲛⲉⲧⲉⲓⲣⲉ ⲛϩⲉⲛ ⲡⲟⲛⲏⲣⲟⲛ 
ⲛϩⲏⲧⲟⲩ ϩⲱⲥⲧⲉ ⲉⲧⲣⲉⲩⲟⲡⲟⲩ ⲉϩⲉⲛ <pb xml:id="ⲛ︦ⲍ︦"/> ϫⲁϫⲉ ⲁⲗⲗⲟ ⲛⲉⲧⲉⲣⲉ ⲡⲉⲩϩⲏⲧ 
ⲙⲉϩ ⲛⲕⲁⲕⲓⲁ ϩⲓ ⲙⲛⲧϫⲁϫⲉ ⲉϩⲟⲩⲛ ⲉⲛⲉⲩⲉⲣⲏⲩ ⲉⲡϫⲓⲛϫⲏ ⲛⲧⲁⲩⲥϩⲁⲓ 
ⲛⲉⲓϣⲁϫⲉ ⲁⲛ ⲙⲙⲁⲧⲉ ⲉⲧⲃⲉ ⲛⲉⲧⲙⲟⲟϣⲉ ϫⲓⲛ ⲛϣⲟⲣⲡ ϩⲙ ⲡⲏⲓ ⲙⲡⲛⲟⲩⲧⲉ 
ⲉⲙⲡⲉⲩϩⲏⲧ ⲥⲟⲩⲧⲱⲛ ⲁⲛ ⲙⲛ ⲛⲉⲩⲉⲣⲏⲩ ⲏ ⲉⲧⲃⲉ ⲓⲟⲩⲇⲁⲥ ⲙⲁⲩⲁⲁϥ ϫⲉ ⲡⲉⲧ
 
ⲟⲩⲱⲙ ⲙⲡⲁⲟⲉⲓⲕ ⲛⲙⲙⲁⲓ ⲁϥϥⲓ ⲙⲡⲉϥϯⲃⲥ ⲉϩⲣⲁⲓ ⲉϫⲱⲓ ⲏ ϫⲉ ⲛⲉϥⲟⲩⲱⲙ 
ⲛⲙⲙⲁⲓ ϩⲛ ϩⲉⲛ ϭⲓ ⲛⲟⲩⲱⲙ ⲙⲛ ⲛⲕⲟⲟⲩⲉ ⲉⲧⲉⲓⲛⲉ ⲛⲛⲁⲓ ⲁⲗⲗⲁ ⲛⲧⲁⲩⲥ
ϩⲁⲓⲥⲟⲩ ⲉⲧⲃⲉ ⲛⲉⲧⲛⲁⲙⲟⲟϣⲉ ϩⲛ ⲟⲩⲕⲣⲟϥ ϩⲛ ⲙⲙⲁ ⲉⲧⲟⲩⲁⲁⲃ ⲛⲟⲩⲟⲉⲓϣ 
ⲛⲓⲙ ⲉⲙⲡⲉⲩϩⲏⲧ ⲥⲟⲩⲧⲱⲛ ⲁⲛ ⲙⲛ ⲡⲛⲟⲧⲉ ⲁⲩⲱ ⲙⲡⲉⲩϩⲏⲧ ⲥⲟⲩⲧⲱⲛ ⲁⲛ ⲙⲛ 
ⲛⲉⲩⲉⲣⲏⲩ. ⲉⲣⲉ ⲓⲟⲩⲇⲁⲥ ϣⲟⲟⲡ ⲧⲱⲛ ⲧⲉⲛⲟⲩ. ⲉϥϩⲛ ⲁⲙⲛⲧⲉ. ⲉⲧⲃⲉ ⲟⲩ. ⲉⲧⲃⲉ 
ⲡϫⲓⲟⲩⲉ ⲙⲛ ⲧⲙⲛⲧⲡⲣⲟⲇⲟⲧⲏⲥ. ⲧⲉϥϭⲓϫ ϩⲛ ⲧϫⲏ ⲙⲛ ⲡⲛⲟⲩⲧⲉ ϥⲥⲃⲧⲱⲧ 
ⲉⲡⲁⲣⲁⲇⲓⲇⲟⲩ ⲙⲙⲟϥ. ⲙⲁⲣⲛⲣ ϩⲟⲧⲉ ⲇⲉ ϩⲏⲧⲥ ⲛⲧⲅⲉϩⲉⲛⲛⲁ ⲁⲩⲱ ⲛⲧⲛϣⲓⲡⲉ 
ϩⲏⲧⲛ ⲙⲙⲓⲛ ⲙⲙⲟⲛ ⲁⲛⲟⲛ ⲛⲉⲛⲧⲁⲩ<pb xml:id="ⲛ︦ⲏ︦"/>ϫⲓ ⲙⲡⲣⲁⲛ ⲉⲙⲙⲛⲧⲛⲟϭ ⲉⲙ
ⲡⲛⲟⲩⲧⲉ ⲛⲧⲛϩⲁⲣⲉϩ ⲉⲣⲟⲛ ⲉⲛⲟⲩⲁⲁⲃ ⲉⲃⲟⲗϩⲛ ⲛⲉⲡⲣⲁⲝⲓⲥ ⲛⲓⲟⲩⲇⲁⲥ ϩⲙ ⲡⲏⲓ 
ⲙⲡⲛⲟⲩⲧⲉ ⲛⲧⲁϥⲣ ⲛⲓϩⲟⲩⲟ ⲡⲟⲛⲏⲣⲟⲛ ⲅⲁⲣ ⲛϭⲓ ⲡⲉⲧⲙⲙⲁⲩ ϫⲉ ⲙⲛⲛⲥⲁ 
ⲧⲣⲉϥϫⲓ ⲡⲟⲉⲓⲕ ⲛⲧⲁ ⲡⲥⲁⲧⲁⲛⲁⲥ ⲃⲱⲕ ⲉϩⲟⲩⲛ ⲉⲣⲟϥ. ⲇⲓⲕⲁⲓⲱⲥ ⲁ ϯⲛⲟϭ ⲛⲟⲣⲅⲏ 
ⲉⲓ ⲉϩⲣⲁⲓ ⲉϫⲱϥ ⲕⲁⲧⲁ ⲧⲡⲟⲛⲏⲣⲓⲁ ⲛⲛⲉϥϩⲃⲏⲩⲉ ⲉⲃⲟⲗϫⲉ ⲁⲛⲧⲓ ⲧⲣⲉϥⲧⲃⲃⲟ 
ⲉⲃⲟⲗϩⲙ ⲡⲥⲁⲧⲁⲛⲁⲥ ϩⲙ ⲡⲧⲣⲉϥϫⲓ ⲉⲃⲟⲗϩⲙ ⲡⲟⲉⲓⲕ ⲛⲧⲁϥⲡⲟϣϥ ⲁϥⲧⲁⲁϥ 
ⲛⲁϥ ⲛϭⲓ ⲡϫⲟⲉⲓⲥ ⲁϥⲃⲱⲕ ⲛϩⲟⲩⲟ ⲉϩⲟⲩⲛ ⲉⲣⲟϥ ⲧⲁⲓ ⲧⲉ ⲑⲉ ⲧⲁⲭⲩ ⲛⲧⲁϥ
 
ⲟⲩⲱⲧⲃ ⲉⲃⲟⲗ ϩⲓ ⲕⲉⲥⲁ ⲁⲛⲧⲓ ⲣ ⲁⲡⲟⲥⲧⲟⲗⲟⲥ ⲁϥⲣ ⲇⲓⲁⲃⲟⲗⲟⲥ. ⲧⲉⲧⲛⲛⲁⲩ ϫⲉ 
ⲡⲉⲧⲛⲁⲕⲁ ⲙⲁ ⲙⲡⲉⲡⲛ︦ⲁ︦ ⲛⲁⲕⲁⲑⲁⲣⲧⲟⲛ ⲛϩⲏⲧϥ ⲙⲛⲛⲥⲁ ⲧⲉⲭⲁⲣⲓⲥ ⲙⲛⲛⲥⲁ 
ⲡⲣⲁⲛ ⲙⲛⲛⲥⲁ ⲡⲉⲥⲭⲏⲙⲁ ⲛⲧⲁϥⲧⲁⲁϥ ϩⲓⲱⲱϥ ϥⲛⲁⲉⲓ ⲉⲧⲟⲟⲧⲟⲩ ⲛϩⲉⲛ 
ⲡⲟⲛⲏⲣⲟⲛ ⲉⲛⲁϣⲱⲟⲩ. ⲏ ⲛⲧⲁⲛⲉⲓ ⲁⲛ ⲉⲃⲟⲗϩⲙ ⲡⲏⲓ ⲛⲧⲉⲛⲙⲛⲧⲕⲟⲥⲙⲓⲕⲟⲛ 
ⲉⲧⲃⲉ ⲧⲙⲣ ⲛⲟⲃⲉ <pb xml:id="ⲛ︦ⲑ︦"/> ⲁⲩⲱ ⲉⲃⲟⲗ ⲧⲱⲛ ⲉⲣⲉ ⲛⲓϩⲃⲏⲩⲉ ⲛⲕⲁⲕⲉ ϩⲓ ϭⲟⲥⲙ 
ϩⲓ ϣⲟⲛⲧⲉ ϩⲓ ⲁⲣⲟⲟⲩⲉ ⲛⲁϭⲗⲟⲙⲗⲙ ⲉϩⲟⲩⲛ ⲉⲣⲟⲛ ⲏ ⲉⲛⲛⲁϫⲱⲗϫ ⲛϩⲏ
ⲧⲟⲩ ⲙⲛ ⲛⲉⲛⲙⲛⲧⲁⲑⲏⲧ ⲙⲛ ⲛⲉⲛⲙⲛⲧⲁⲙⲉⲗⲏⲥ ⲛⲉⲛⲧⲁⲩⲧⲣⲉ ⲡⲉⲧⲥⲁϣⲉ 
ϩⲗⲟϭ ⲛⲁⲛ ⲉⲓϣⲁϫⲉ ⲉⲛϫⲱϩⲙ ⲙⲛ ⲛⲥⲱⲱϥ ⲙⲛ ⲛⲡⲟⲣⲛⲉⲓⲁ ⲙⲙⲓⲛⲉ ⲙⲓⲛⲉ 
ⲛⲁⲓ ⲉⲧⲟⲩⲏⲩ ⲉⲃⲟⲗ ⲉⲙⲁⲧⲉ ⲛⲛⲕⲁⲛⲱⲛ ⲙⲡⲅⲁⲙⲟⲥ ⲉⲧⲧⲁⲓⲏⲩ ⲁⲱ ⲉⲧⲟ 
ⲛϣⲙⲙⲟ ⲉⲡⲙⲁ ⲛⲛⲕⲟⲧⲕ ⲉⲧⲧⲃⲃⲏⲩ ⲙⲛ ⲛⲕⲱϩ ⲙⲛ ⲙⲙⲟⲥⲧⲉ ⲙⲛ ⲛⲕⲁ
ⲧⲁⲗⲁⲗⲓⲁ ⲙⲛ ⲙⲙⲛⲧⲙⲁⲓ ⲧⲟ ⲛϩⲟⲩⲟ ⲙⲛ ⲙⲙⲛⲧⲣⲉϥϫⲓ ϩⲟ ϩⲙ ⲡϩⲁⲡ 
ⲙⲛ ⲛⲕⲟⲟⲩⲉ ⲧⲏⲣⲟⲩ ⲛⲧⲁⲛⲙⲉϩ ⲛⲧⲟⲡⲟⲥ ⲙⲡⲛⲟⲩⲧⲉ ⲛϩⲏⲧⲟⲩ ⲉϩⲉⲛ ⲡⲁϣ 
ⲛⲁⲛ ⲙⲛ ϩⲉⲛ ⲁⲗⲟⲟⲩⲉ ⲁⲩⲱ ⲉϩⲉⲛ ⲱⲛⲉ ⲙⲛ ϩⲉⲛ ϩⲓⲉⲓⲧ ⲉⲧⲣⲉⲛϫⲱⲗϫ 
ⲛϩⲏⲧⲟⲩ ⲉⲧⲣⲉⲛϫⲓ ϫⲣⲟⲡ ⲇⲉ ⲟⲛ ⲛϩⲏⲧⲟⲩ ⲁⲩⲱ ⲉⲧⲣⲉⲛϩⲉ ⲉϩⲣⲁⲓ ⲉⲣⲟⲟⲩ. 
ⲛⲓⲙ ⲡⲉ ⲡⲕⲉⲟⲩⲁ ⲉⲧⲏⲡ ⲉⲡⲱⲣϫ ⲙⲡⲉⲧⲟⲩⲁⲁⲃ ⲉⲃⲟⲗ ⲙⲡⲉⲧϫⲁϩⲙ ⲁⲩⲱ 
 
ⲡⲉⲑⲟⲟⲟⲩ ⲉⲃⲟⲗ ⲙⲡⲡⲉⲧⲛⲁⲛⲟⲩϥ ⲛⲑⲉ ⲙⲡⲉⲧϩⲙ <pb xml:id="ⲝ︦"/> ⲡⲏⲓ ⲙⲡⲛⲟⲩⲧⲉ. ⲉⲡⲉⲓⲇⲏ 
ⲛⲑⲉ ⲉⲧⲉⲣⲉ ⲛⲣⲉϥⲉⲡⲓⲑⲩⲙⲉⲓ ⲉⲡⲁⲅⲁⲑⲟⲛ ⲛⲁⲛⲁⲩ ⲉⲣⲟⲛ ⲙⲙⲟⲥ ⲉⲩⲛⲁⲁⲁⲥ 
ⲁⲩⲱ ⲛⲑⲉ ⲉⲧⲉⲣⲉ ⲛⲣⲉϥⲣ ⲡⲉⲑⲟⲟⲩ ⲛⲁⲛⲁⲩ ⲉⲣⲟⲛ ⲙⲙⲟⲥ ⲉⲩⲛⲁⲁⲁⲥ ⲁⲩⲱ 
ⲛⲥⲉⲣ ϩⲟⲩⲟ. ⲡⲁⲕⲁⲑⲁⲣⲧⲟⲥ ⲁⲛ ⲙⲙⲁⲧⲉ ⲡⲉ ⲟⲩⲣⲱⲙⲉ ⲉϥϫⲁϩⲙ ⲉⲩⲡⲱⲣϫ 
ⲙⲙⲟϥ ⲉⲃⲟⲗ ⲙⲡⲣⲱⲙⲉ ⲉⲧⲟⲩⲁⲁⲃ ⲟⲩⲧⲉ ⲟⲩϩⲛⲟ ⲁⲛ ⲙⲙⲁⲧⲉ ⲉϥⲛⲁⲣ 
ϣⲁⲩ ⲁⲛ ⲉⲁⲁϥ ⲛⲑⲩⲥⲓⲁ ⲙⲡϫⲟⲉⲓⲥ ⲡⲉ ⲡⲉⲧϫⲁϩⲙ ⲉⲩⲡⲱⲣϫ ⲙⲙⲟϥ ⲉⲃⲟⲗ 
ⲙⲡⲉⲧⲧⲃⲃⲏⲩ ⲕⲁⲧⲁ ⲛⲉⲛⲧⲟⲗⲏ ⲁⲗⲗⲁ ⲡⲟⲛⲏⲣⲟⲛ ⲛⲓⲙ ϫⲓⲛ ⲛϩⲁⲡ ⲉⲧϭⲟⲟⲙⲉ 
ϣⲁ ϩⲣⲁⲓ ⲉⲧϩⲩⲡⲟⲕⲣⲓⲥⲓⲥ ϩⲉⲛ ⲁⲕⲁⲑⲁⲣⲧⲟⲛ ⲛⲉ ⲁⲩⲱ ⲡⲉⲧⲛⲁϫⲱϩ ⲉⲣⲟⲟⲩ 
ⲉⲧⲉ ⲡⲁⲓ ⲡⲉ ⲛϥⲁⲁⲩ ⲉϥϣⲁⲛⲧⲙⲥⲁϩⲱϥ ⲉⲃⲟⲗ ⲙⲙⲟⲟⲩ ϥⲛⲁϣⲱⲡⲉ ⲛⲁⲕⲁ
ⲑⲁⲣⲧⲟⲥ ⲛⲛⲁϩⲣⲙ ⲡⲛⲟⲩⲧⲉ ⲛⲑⲉ ⲉⲧⲉ ϩⲉⲛ ⲁⲕⲁⲑⲁⲣⲥⲓⲁ ⲛⲉ ⲛⲟⲃⲉ ⲛⲓⲙ 
ⲛⲛⲁϩⲣⲛ ⲛⲣⲙ ⲛⲛⲟⲩⲧⲉ ⲛⲁⲙⲉ ⲧⲁⲓ ⲧⲉ ⲑⲉ ⲉⲧⲟⲩϫⲱ ⲙⲙⲟⲥ ⲉϩⲉⲛ ⲇⲓⲕⲁⲥⲧⲏⲥ 
ⲛⲥⲉⲥⲟⲩⲧⲱⲛ ⲁⲛ ϫⲉ ⲁⲕⲁⲑⲁⲣ<pb xml:id="ⲝ︦ⲁ︦"/>ⲧⲟⲥ ⲉⲧⲃⲉ ⲛⲉⲩϩⲃⲏⲩⲉ ⲛⲁⲕⲁⲑⲁⲣⲧⲟⲛ 
ⲁⲩⲱ ⲛⲉⲧⲥⲟⲩⲧⲱⲛ ϫⲉ ⲕⲁⲑⲁⲣⲟⲥ ⲉⲧⲃⲉ ⲛⲉⲩϩⲃⲏⲟⲩⲉ ⲛⲇⲓⲕⲁⲓⲟⲛ ⲁⲩⲱ ⲛⲉⲩϩⲁⲡ 
ⲙⲙⲉ. ⲛⲧⲉⲓϩⲉ ⲟⲛ ⲡⲉ ⲟⲩⲣⲱⲙⲉ ⲉϥⲧϭⲁⲉⲓⲟ ⲛⲟⲩⲣⲱⲙⲉ ⲛⲁⲅⲁⲑⲟⲥ ⲉϥϯ ⲉⲟⲟⲩ 
ⲛⲟⲩⲣⲱⲙⲉ ⲙⲡⲟⲛⲏⲣⲟⲥ ⲁⲩⲱ ⲉϥⲥⲱϣ ⲛⲟⲩⲣⲱⲙⲉ ⲛⲇⲓⲕⲁⲓⲟⲥ ⲙⲡⲉⲙⲧⲟ ⲉⲃⲟⲗ 
 
ⲛⲟⲩⲁⲥⲉⲃⲏⲥ ⲟⲩϩⲏⲧ ⲛⲁⲕⲁⲑⲁⲣⲧⲟⲥ ⲡⲉⲧⲛϩⲏⲧϥ ⲙⲁⲗⲓⲥⲧⲁ ⲉϥⲟ ⲛⲑⲉ ⲙⲡⲉⲧ
ⲛⲁⲧⲱⲙⲉⲣ ⲛⲟⲩⲡⲩⲅⲏ ⲙⲙⲟⲟⲩ. ⲛⲓⲙ ⲡⲉⲧⲛⲁϫⲟⲟⲥ ϫⲉ ⲧⲉⲓϩⲉ ⲁⲛ ⲧⲉ ⲛⲥⲁ 
ⲡⲉⲧⲉⲣⲉ ⲧⲃⲟⲧⲉ ⲙⲡⲛⲟⲩⲧⲉ ⲛϩⲏⲧϥ ⲧⲙⲛⲧϫⲁⲥⲓ ϩⲏⲧ ⲛⲑⲉ ⲉⲧⲥⲏϩ ϩⲙ ⲡⲉⲩ
ⲁⲅⲅⲉⲗⲓⲟⲛ. ⲏ ⲉⲛⲛⲁⲙⲉⲉⲩⲉ ⲉⲛⲉⲓⲙⲛⲧϫⲁⲥⲓ ϩⲏⲧ ⲁⲛⲟⲕ ⲙⲉⲛ ϫⲉⲛⲉ ⲛⲧⲟⲕ 
ⲡⲉⲧⲛⲁⲕⲁⲑⲏⲅⲉⲓ ⲙⲙⲟⲓ ⲛⲧⲟⲕ ⲇⲉ ϫⲉⲛⲉ ⲡⲁⲓ ⲡⲉⲧⲛⲁϯ ⲥⲃⲱ ⲛⲁⲓ ⲁⲩⲱ 
ⲛⲧⲁⲛⲣ ϩⲏⲃⲉ ⲇⲉ ⲁⲛ ⲉϫⲛ ⲛⲉⲛⲛⲟⲃⲉ ϫⲉ ⲛⲛⲉ ⲡⲛⲟⲩⲧⲉ ⲛⲟϫⲛ ⲉⲃⲟⲗ ⲙⲙⲟϥ 
ϩⲙ ⲡⲉϩⲟⲟⲩ ⲛⲧⲉⲛⲁⲛⲁⲅⲕⲏ. ⲏ ϩⲉⲛ ⲣⲱⲙⲉ ⲁⲛ ⲛⲉ ⲛⲁⲓ ⲛⲧⲟⲟⲩ <pb xml:id="ⲝ︦ⲃ︦"/> ⲉⲧϥ
ⲛⲁϫⲟⲟⲥ ⲛⲁⲩ ⲙⲡⲛⲁⲩ ⲉⲧⲙⲙⲁⲩ ϫⲉ ⲥⲁϩⲉ ⲧⲏⲩⲧⲛ ⲉⲃⲟⲗ ⲙⲙⲟⲓ ⲏ ϫⲉ 
ⲛϯⲥⲟⲟⲩⲛ ϫⲉ ⲁⲛ ⲙⲙⲱⲧⲛ ⲛⲧⲉⲧⲛ ⲛⲓⲙ. ⲉⲛⲛⲁϫⲟⲟⲥ ϫⲉ ⲟⲩ ⲙⲡⲛⲁⲩ ⲉⲧⲙ
ⲙⲁⲩ. ⲉⲛⲛⲁϫⲟⲟⲥ ϫⲉ ϩⲙ ⲡⲉⲕⲣⲁⲛ ⲁⲛϫⲓ ⲛϩⲉⲛ ⲁⲣⲭⲏ ⲏ ϩⲉⲛ ⲙⲛⲧⲛⲟϭ 
ϩⲙ ⲡⲉⲕⲣⲁⲛ ⲁⲛϭⲟⲟⲗⲛ ⲛϩⲉⲛ ⲥⲭⲏⲙⲁ ϩⲙ ⲡⲉⲕⲣⲁⲛ ⲁⲛϣⲱⲡⲉ ϩⲛ ⲛⲉⲕ
ⲧⲟⲡⲟⲥ ⲉⲧⲟⲩⲁⲁⲃ ϩⲙ ⲡⲉⲕⲣⲁⲛ ⲉⲛⲱϣ ⲛⲛⲉⲅⲣⲁⲫⲏ ⲛⲁⲓ ϩⲱⲟⲩ ⲛⲁϫⲟⲟⲥ ϫⲉ 
ϩⲣⲁⲓ ϩⲙ ⲡⲉⲕⲣⲁⲛ ⲁⲛⲡⲣⲟⲫⲏⲧⲉⲩⲉ ⲁⲩⲱ ϩⲙ ⲡⲉⲕⲣⲁⲛ ⲁⲛⲛⲉϫ ⲇⲁⲓⲙⲟ
ⲛⲓⲟⲛ ⲉⲃⲟⲗ ⲁⲩⲱ ϩⲣⲁⲓ ϩⲙ ⲡⲉⲕⲣⲁⲛ ⲁⲛⲣ ϩⲁϩ ⲛϭⲟⲙ ⲁⲗⲗⲁ ⲛⲥⲉⲛⲁϯ ϩⲏⲩ 
 
ⲁⲛ ⲉⲗⲁⲁⲩ. ⲉⲧⲃⲉ ⲟⲩ ⲁⲣⲁ ⲛⲧⲟⲩⲟⲃϣⲟⲩ ⲉⲛⲉϩⲃⲏⲩⲉ. ⲉϣϫⲉ ϥⲛⲁϫⲟⲟⲥ ⲛⲛⲁⲓ 
ϫⲉ ⲥⲁϩⲉ ⲧⲏⲩⲧⲛ ⲉⲃⲟⲗ ⲙⲙⲟⲓ ⲛⲉⲧⲥϩⲟⲩⲟⲣⲧ ⲉⲧⲥⲁⲧⲉ ⲛϣⲁ ⲉⲛⲉϩ ⲉⲧⲃⲉ ϫⲉ 
ⲙⲡⲟⲩⲉⲓⲣⲉ ⲛⲛⲉⲛⲧⲁϥϫⲟⲟⲩ ⲉⲓⲉ ⲟⲩⲟⲉⲓ ⲛⲁⲛ ⲛⲟⲩⲏⲣ ϫⲉ ⲧⲛⲧⲁⲕⲟ ⲛϩⲉⲛ 
ϩⲃⲏⲟⲩⲉ ⲛⲁⲛⲁⲅⲕⲁⲓⲟⲛ ⲉⲧⲉ ⲛϩⲁⲡ ⲛⲉ ⲙⲡⲛⲟⲩⲧⲉ ⲁⲩⲱ ⲡⲇⲓⲕⲁⲓⲟⲛ <note note="sic exit">.</note>
<pb xml:id="ⲝ︦ⲉ︦"/> ⲉⲩϫⲓ ⲟⲩⲁ. ⲟⲩⲙⲟⲓϩⲉ ⲁⲛ ⲧⲉ ⲉⲣϣⲁⲛ ϩⲉⲛ ⲭⲣⲉⲓⲥⲧⲓⲁⲛⲟⲥ ϣⲉⲡ 
ϩⲉⲛ ϩⲓⲥⲉ ⲉⲃⲟⲗϩⲓⲧⲛ ϩⲉⲛ ϩⲉⲗⲗⲏⲛ ⲏ ϩⲉⲛ ϩⲁⲓⲣⲉⲧⲓⲕⲟⲥ ϫⲉ ⲥⲉⲕⲏϩ ⲉⲣⲟⲟⲩ 
ⲛⲑⲉ ⲛⲧⲁ ⲛⲉⲫⲩⲗⲓⲥⲧⲓⲉⲓⲙ ϯ ϩⲓⲥⲉ ⲛⲓⲥⲁⲁⲕ ϫⲉ ⲁⲩⲕⲱϩ ⲉⲣⲟϥ ⲁⲩⲱ ⲛⲑⲉ 
ⲛⲧⲁ ⲉⲛⲣⲱⲙⲉ ⲧⲏⲣⲟⲩ ⲙⲡⲛⲟⲩⲧⲉ ⲥⲉⲓ ⲛⲁⲛⲁⲅⲕⲏ ⲛⲓⲙ ϫⲓⲛ ⲛϣⲟⲣⲡ ϣⲁ 
ϩⲣⲁⲓ ⲉⲧⲉⲛⲟⲩ ⲉⲧⲃⲉ ⲛⲣⲱⲙⲉ ⲧⲏⲣⲟⲩ ⲛⲁⲧⲛⲟⲩⲧⲉ ⲁⲗⲗⲁ ⲟⲩⲙⲟⲓϩⲉ ⲛϩⲟⲩⲟ 
ⲧⲉ ϫⲉ ⲧⲛⲕⲏϩ ⲉⲛⲉⲛⲉⲣⲟⲩ ⲧⲛϯ ϩⲓⲥⲉ ⲉⲛⲉⲛⲉⲣⲏⲩ ⲧⲛϯ ⲛⲛⲉⲛⲉⲣⲏⲩ ⲉϩⲣⲁⲓ 
ⲉⲡⲙⲟⲩ ⲉⲡⲉⲓⲛⲟⲩⲧⲉ ⲛⲟⲩⲱⲧ ⲡⲉⲧϣⲟⲟⲡ ⲛⲁⲛ. ⲟⲩⲛ ⲕⲉϩⲱⲃ ϣⲟⲟⲡ ⲉⲟⲩⲟⲥⲉ ⲡⲉ 
ⲛⲛⲉⲓⲟⲧⲉ ⲁⲩⲱ ⲉⲟⲩϣⲟⲣϣⲣ ⲡⲉ ⲛⲛϣⲏⲣⲉ ⲉⲧⲉ ⲡⲁⲓ ⲡⲉ ⲉⲧⲣⲉ ⲛⲉⲧⲁⲣⲭⲉⲓ ϯ 
ⲉⲟⲟⲩ ⲛϩⲉⲛ ⲣⲱⲙⲉ ⲉⲧⲣⲉⲩⲟⲩⲁϩⲟⲩ ⲛⲥⲱⲟⲩ ⲏ ⲉⲧⲣⲉⲩⲧⲟϣⲟⲩ ⲉϩⲉⲛ ϩⲃⲏⲩⲉ 
ⲛⲁⲛⲁⲅⲕⲁⲓⲟⲛ ⲉⲛⲧⲉ ⲡⲛⲟⲩⲧⲉ ⲉⲩⲥⲱⲧⲙ ⲁⲩⲱ ⲉⲩⲥⲟⲟⲩⲛ ⲉⲛⲉⲩⲡⲟⲛⲏⲣⲟⲛ 
 
<pb xml:id="ⲝ︦︦ϝ︦"/> ⲁⲩⲱ ⲉⲧⲣⲉ ϩⲉⲛ ϣⲏⲣⲉ ⲛⲁⲧⲥⲱⲧⲙ ⲙⲛ ⲣⲱⲙⲉ ⲛⲓⲙ ⲛⲁⲧⲥⲃⲱ ⲙⲉⲥⲧⲉ 
ⲛⲉⲧϫⲱ ⲛⲁⲩ ⲛⲧⲙⲉ. ⲧⲛⲟⲩⲱϣ ⲉⲥⲟⲩⲛ ⲛⲉⲧⲉϣϣⲉ ⲉⲁⲁⲩ ⲙⲡⲣⲱⲙⲉ ⲉⲧⲛⲁ
ⲛⲟⲩϥ ⲙⲛ ⲛⲉⲧⲉϣϣⲉ ⲉⲁⲁⲩ ⲙⲡⲣⲱⲙⲉ ⲉⲑⲟⲟⲩ, ⲥⲱⲧⲙ ϫⲉ ⲉⲣⲉ ϯⲥⲙⲏ ϫⲱ 
ⲙⲙⲟⲥ ϫⲉ ⲟⲩ ⲙⲡⲉⲧϣⲁϫⲉ ⲉⲧⲙⲉ ϩⲙ ⲡⲉϥϩⲏⲧ ⲙⲡϥⲣ ⲕⲣⲟϥ ϩⲙ ⲡⲉϥⲗⲁⲥ 
ⲡⲉϫⲁϥ ϫⲉ ⲟⲩⲟⲛ ⲛⲓⲙ ⲉⲧⲟ ⲙⲡⲟⲛⲏⲣⲟⲥ ⲥⲟϣϥ ⲙⲡⲉϥⲙⲧⲟ ⲉⲃⲟⲗ ⲉϥϯ ⲉⲟⲟⲩ 
ⲇⲉ ⲛⲛⲉⲧⲣ ϩⲟⲧⲉ ϩⲏⲧϥ ⲙⲡϫⲟⲓⲥ. ⲛⲓⲙ ⲡⲉ ⲡⲣⲱⲙⲉ ⲛⲓⲙ ⲡⲉ ⲡⲟⲩⲏⲏⲃ ⲉⲧⲣ 
ϩⲟⲧⲉ ϩⲏⲧϥ ⲙⲡⲛⲟⲩⲧⲉ ⲙⲁⲣⲉϥϩⲁⲣⲉϩ ⲉⲣⲟϥ ⲉⲛⲓϩⲃⲏⲩⲉ ⲙⲡⲟⲛⲏⲣⲟⲛ ⲛⲧⲁ 
ϯⲥⲙⲏ ⲥⲱϣϥ ⲛϩⲏⲗⲉⲓ ⲙⲛ ⲛⲉϥϣⲏⲣⲉ ⲉⲧⲃⲏⲏⲧⲟⲩ ⲁⲩⲱ ⲁϥⲙⲟⲟⲩⲧⲟⲩ ϩⲙ 
ⲡⲉϥϭⲱⲛⲧ ⲉⲧⲃⲉ ϫⲉ ⲙⲡⲟⲩϩⲱ ⲉⲣⲟⲟⲩ ⲉⲛⲉⲩⲡⲟⲣⲛⲉⲓⲁ ⲙⲧⲁⲩⲁⲁⲩ ⲁⲗⲗⲁ ⲁⲩ
ϣⲱⲡⲉ ⲟⲛ ⲛⲣⲉϥⲧⲱⲣⲡ ⲁⲛⲧⲓ ⲧⲣⲉⲩⲧⲁⲗⲟ ⲉϩⲣⲁⲓ ⲙⲡϫⲟⲉⲓⲥ ⲡⲛⲟⲩⲧⲉ ⲛϣⲟⲣⲡ 
ⲁⲩⲱ ⲛⲧⲟⲟⲩ ⲛϣⲟⲣⲡ ⲉⲃⲟⲗ<pb xml:id="ⲝ︦ⲍ︦"/>ϩⲛ ⲛⲉⲧⲟⲩⲉⲓⲣⲉ ⲙⲙⲟⲟⲩ ⲛⲑⲩⲥⲓⲁ ϩⲙ 
ⲡⲁⲓ ⲛⲧⲁⲩϫⲟⲟⲥ ϫⲉ ⲁⲕϯ ⲉⲟⲟⲩ ⲛⲛⲉⲕϣⲏⲣⲉ ⲛϩⲟⲩⲟ ⲉⲣⲟⲓ ⲉⲧⲣⲉⲩϫⲓ ⲥⲙⲟⲩ 
ⲉⲃⲟⲗϩⲛ ⲧⲁⲡⲁⲣⲭⲏ ⲛⲧⲉⲑⲩⲥⲓⲁ ⲧⲏⲣⲥ ⲙⲡ︦ⲓ︦ⲏ︦ⲗ︦ ϩⲓ ⲑⲏ ⲙⲙⲟⲓ. ⲟⲩϭⲱⲛⲧ ⲅⲁⲣ 
ⲛⲁⲙⲉ ⲡⲉ ⲉⲧⲣⲉ ϩⲉⲛ ϩⲙϩⲁⲗ ⲥⲟⲩⲧⲛ ⲧⲟⲟⲧⲟⲩ ⲉⲃⲟⲗ ⲉⲟⲩⲱⲙ ⲛϣⲟⲣⲡ ⲙⲁ
 
ⲗⲓⲥⲧⲁ ϩⲉⲛ ϩⲙϩⲁⲗ ⲙⲡⲟⲛⲏⲣⲟⲥ ⲉⲣⲉ ⲡⲉⲩϫⲟⲉⲓⲥ ϩⲓ ϯⲧⲣⲁⲡⲉⲍⲁ ⲛⲟⲩⲱⲧ ϩⲁ 
ⲑⲏ ⲙⲡⲁⲧϥⲟⲩⲉϩ ⲥⲁϩⲛⲉ ⲛⲁⲩ. ⲉϣϫⲉ ⲕⲟⲩⲱϣ ⲉⲧⲁⲉⲓⲉ ϩⲉⲛ ⲣⲱⲙⲉ ⲏ ⲉⲣ 
ϩⲙⲟⲧ ⲛⲁⲩ ⲧⲁⲉⲓⲟⲟⲩ ϩⲙ ⲡⲉⲕⲏⲓ ⲣ ϩⲙⲟⲧ ⲛⲁⲩ ϩⲛ ⲛⲉⲧⲉ ⲛⲟⲩⲕ ⲛⲉ. ⲡⲙⲁ 
ⲁⲛ ⲙⲡⲉⲓⲑⲉ ⲛϩⲉⲛ ⲣⲱⲙⲉ ϩⲓϫⲱϥ ⲡⲉ ⲡⲉⲑⲩⲥⲓⲁⲥⲧⲏⲣⲓⲟⲛ ⲟⲩⲧⲉ ⲡϩⲛⲟ ⲁⲛ 
ⲛⲣ ϩⲙⲟⲧ ⲛⲁⲩ ⲛϩⲏⲧϥ ⲡⲉ ⲡⲥⲱⲙⲁ ⲙⲡϫⲟⲉⲓⲥ ⲙⲛ ⲡⲉϥⲥⲛⲟϥ ⲟⲩⲙⲩⲥⲧⲏ
ⲣⲓⲟⲛ ⲅⲁⲣ ⲡⲉⲧⲛⲉⲓⲣⲉ ⲙⲙⲟϥ ⲁⲩⲱ ⲟⲩϩⲱⲃ ⲁⲛ ⲡⲉ ⲛⲟⲩⲱⲙ ϩⲓ ⲥⲱ ⲟⲩⲧⲉ 
ⲟⲩⲧⲟⲡⲟⲥ ⲁⲛ ⲡⲉ ⲛⲧⲣⲉ ⲡⲣⲱⲙⲉ ⲃⲱⲕ ⲉϩⲣⲁⲓ ⲉ<pb xml:id="ⲝ︦ⲏ︦"/>ⲙⲁⲩ ⲛⲑⲉ ⲉⲧϥⲟ 
ⲙⲙⲟⲥ ⲡⲡⲟⲣⲛⲟⲥ ⲁⲩⲱ ⲧⲡⲟⲣⲛⲏ ⲡⲛⲟⲉⲓⲕ ⲁⲩⲱ ⲡⲣⲉϥϫⲓ ⲛϭⲟⲛⲥ ⲡⲣⲉϥϫⲓⲟⲩⲉ 
ⲁⲩⲱ ⲡⲣⲉϥⲣ ⲁⲛⲁϣ ⲛⲛⲟⲩϫ ⲡⲟⲩⲁ ⲡⲟⲩⲁ ϩⲙ ⲡⲉϥⲡⲟⲛⲏⲣⲟⲛ. ⲛⲧⲁⲓⲧⲁⲩⲉ 
ⲛⲁⲓ ⲁⲛ ⲛⲑⲉ ⲛϩⲉⲛ ⲣⲁⲥⲟⲩ ⲛⲉⲛϩⲃⲏⲩⲉ ⲅⲁⲣ ⲛⲉⲧⲧⲣⲉ ⲛⲉⲓϣⲁϫⲉ ϯ ϩⲁⲡ ⲉⲣⲟⲛ 
ⲁⲩⲱ ⲛⲁⲛⲟⲩⲥ ⲉⲩϯ. ⲁⲣⲁ ⲧⲛⲛⲁⲙⲉⲧⲁⲛⲟⲉⲓ ⲁⲣⲁ ⲧⲛⲛⲁϩⲱ ⲉⲣⲟⲛ ⲉⲛⲥⲟⲟⲩϩ 
ⲛⲁⲛ ⲉϩⲟⲩⲛ ⲛⲟⲩⲟⲣⲅⲏ ϩⲙ ⲡⲉϩⲟⲟⲩ ⲛⲧⲟⲣⲅⲏ ⲙⲛ ⲡϭⲱⲗⲡ ⲉⲃⲟⲗ ⲙⲡϩⲁⲡ 
ⲙⲙⲉ ⲙⲡⲛⲟⲩⲧⲉ. ⲉϣϫⲉ ⲛⲉⲓⲡⲟⲛⲏⲣⲟⲛ ⲛⲧⲉⲥϭⲟⲧ ϣⲟⲟⲡ ⲛⲁⲛ ⲉⲓⲉ ⲟⲩⲛ ⲟⲩⲟⲛ 
ⲉⲣⲟϥ ⲙⲡⲉⲧϣⲁϫⲉ ϫⲉ ϥϫⲱ ⲙⲡⲉⲧⲉ ⲛϥϣⲟⲟⲡ ⲁⲛ ⲉϣϫⲉ ⲥⲉϣⲟⲟⲡ ⲇⲉ ⲁⲩⲱ 
 
ⲥⲉⲣ ϩⲟⲩⲟ ⲉⲓⲉ ⲥⲉⲣ ⲛⲟⲃⲉ ⲛϭⲓ ⲛⲉⲧϭⲛ ⲁⲣⲓⲕⲉ ⲉⲡⲉⲧϣⲁϫⲉ ⲉⲧⲃⲉ ⲓ︦ⲥ︦ ⲅⲁⲣ ⲛϫⲱ 
ⲛⲛⲁⲓ. ⲉⲧⲃⲉ ⲓ︦ⲥ︦ ⲟⲛ ⲙⲁⲣⲛⲛⲟⲉⲓ ϫⲉ ⲡⲇⲱⲣⲟⲛ ⲛⲁⲙⲉ ⲉⲧⲉϣϣⲉ ⲉⲧⲣⲉ ⲡⲣⲱⲙⲉ 
ⲧⲁⲁϥ ⲙⲡⲉⲧϩⲓⲧⲟⲩⲱϥ ⲡⲉⲧⲣⲉ ⲡⲟⲩⲁ ⲡⲟⲩⲁ ⲃⲟⲏⲑⲉⲓ ⲉⲡⲉϥⲥⲟⲛ ⲁⲩⲱ ⲡⲉϥ
ϣⲃⲏⲣ ϩⲛ ⲛⲉϥ<pb xml:id="ⲝ︦ⲑ︦"/>ⲁⲛⲁⲅⲕⲏ ⲛⲉϥⲁⲛⲁⲅⲕⲏ ⲇⲉ ⲁⲛ ⲙⲙⲁⲧⲉ ϩⲛ ϩⲉⲛ ϩⲃⲏⲩⲉ 
ⲉⲩⲟⲩⲟⲛϩ ⲉⲃⲟⲗ ⲁⲗⲗⲁ ϩⲛ ⲛⲁⲛⲁⲅⲕⲏ ⲛⲛⲛⲟⲃⲉ ⲙⲡⲇⲓⲁⲃⲟⲗⲟⲥ. ⲟⲩⲛ ϩⲉⲛ 
ϩⲃⲏⲩⲉ ϣⲟⲟⲡ ⲉⲣϣⲁⲛ ⲡⲣⲱⲙⲉ ⲉⲣⲏⲧ ⲙⲙⲟⲟⲩ ⲏ ⲉϥϣⲁⲛⲧⲙⲉⲣⲏⲧ ⲥⲉⲉⲣⲟϥ 
ⲉⲁⲁⲩ ⲉⲧⲉ ⲛⲁⲓ ⲛⲉ ⲡⲉϥⲙⲁ ⲛⲛⲕⲟⲧⲕ ⲉⲧⲃⲃⲟϥ ⲡⲛⲁ ⲉⲁⲁϥ ⲉⲟⲩⲛⲧⲁϥ ⲙⲙⲁⲩ 
ⲛⲛⲉϩⲃⲏⲩⲉ ⲉⲙⲡⲃⲓⲟⲥ ⲡϩⲁⲡ ⲉⲧⲁⲁϥ ⲉϫⲛ ϫⲓ ϩⲟ ⲛⲉϩⲟⲟⲩ ⲛⲛⲏⲥⲧⲉⲓⲁ ⲉϩⲁⲣⲉϩ 
ⲉⲣⲟⲟⲩ ⲕⲁⲧⲁ ⲛⲕⲁⲛⲱⲛ ⲛⲧⲉⲕⲕⲗⲏⲥⲓⲁ ⲛⲁⲡⲁⲣⲭⲏ ⲁⲩⲱ ⲛⲣⲉⲙⲏⲧ ⲙⲛ ⲡⲉⲧ
ⲛⲁⲛⲟⲩϥ ⲛⲓⲙ. ⲟⲩⲛ ϩⲉⲛ ϩⲃⲏⲩⲉ ⲉⲣϣⲁⲛⲧⲙ ⲡⲣⲱⲙⲉ ⲉⲣⲏⲧ ⲙⲙⲟⲟⲩ ⲙⲛ 
ⲛⲟⲃⲉ ⲉⲣⲟϥ ⲛⲧⲁ ⲡϫⲟⲉⲓⲥ ⲓ︦ⲥ︦ ⲅⲁⲣ ϫⲟⲟⲥ ϫⲉ ⲡⲉⲧⲉ ⲟⲩⲛ ϭⲟⲙ ⲙⲙⲟϥ ⲉϥⲓ 
ⲙⲁⲣⲉϥϥⲓ ⲉϥϣⲁⲛⲉⲣⲏⲧ ⲇⲉ ⲙⲙⲟⲟⲩ ⲛϥⲧⲙⲁⲁⲩ ⲟⲩⲟⲓ ⲛⲁϥ ⲉⲧⲉ ⲛⲁⲓ ⲛⲉ 
ⲉⲣ ⲡⲁⲣⲑⲉⲛⲟⲥ ⲉϥⲓ ⲡⲉⲕⲥⲧⲁⲩⲣⲟⲥ ⲉⲟⲩⲁϩⲕ ⲛⲥⲁ ⲡⲛⲟⲩⲧⲉ ⲉⲣ ⲟⲩⲏⲏⲃ ϩⲙ 
ⲡⲉϥⲏⲉⲓ ⲁⲩⲱ ⲉⲣ ⲙⲟⲛⲁⲭⲟⲥ. ⲡⲉⲧⲛⲁϩⲉ ϭⲉ ⲉⲃⲟⲗϩⲛ ⲛⲁⲓ ⲏ ⲡⲉⲧⲛⲁⲕⲧⲟϥ 
 
ⲉⲡⲁϩⲟⲩ ⲛϩⲏ<pb xml:id="ⲟ︦"/>ⲧⲟⲩ ⲛⲧⲁϥⲁⲣⲛⲁ ϩⲱⲱϥ ⲁⲩⲱ ⲛⲧⲁϥϣⲱⲡⲉ ⲉⲟⲩⲥⲧⲏⲗⲏ 
ⲛϩⲙⲟⲩ ⲛⲑⲉ ⲛⲧϩⲓⲙⲉ ⲛⲗⲱⲧ ⲉⲧⲉ ⲡⲁⲓ ⲡⲉ ⲟⲩⲣⲱⲙⲉ ⲉⲙⲛ ⲙⲛⲧⲥⲁⲃⲉ 
ⲙϩⲏⲧϥ . ⲉⲛϣⲁⲛϫⲟⲟⲥ ϫⲉ ⲉⲣⲉ ⲛⲉⲓϣⲁϫⲉ ⲙⲓϣⲉ ⲛⲙⲙⲁⲛ ⲛⲓⲙ ⲅⲁⲣ ⲡⲉⲧ
ⲙⲓϣⲉ ⲁⲛ ⲙⲛ ⲛⲉⲧⲉⲣⲉ ⲡⲛⲟⲩⲧⲉ ⲙⲓϣⲉ ⲛⲙⲙⲁϥ ⲡⲉϥⲁⲅⲅⲉⲗⲟⲥ ⲡⲉ ⲏ 
ⲡⲉϥⲡⲛ︦ⲁ︦ ⲉⲧⲟⲩⲁⲁⲃ ⲛⲉⲧϥϣⲁϫⲉ ⲛϩⲏⲧⲟⲩ ⲛⲉ. ⲏ ⲧⲉⲓϩⲉ ϣⲏⲙ ⲧⲉ ⲉⲧⲣⲉ 
ⲡⲣⲱⲙⲉ ϣⲙϣⲉ ⲙⲡⲛⲟⲩⲧⲉ ϩⲛ ⲧⲃⲃⲟ ⲛⲓⲙ ϩⲛ ⲛⲉϥⲥⲩⲛⲁⲅⲱⲅⲏ ⲉⲧⲟⲩⲁⲁⲃ. 
ⲕⲁⲛ ⲕⲛⲁⲣ ⲡⲁⲣⲑⲉⲛⲟⲥ ⲁⲛ ⲛⲑⲉ ⲛⲧⲁⲕⲉⲣⲏⲧ ⲙⲙⲟⲥ ⲙⲡⲣⲣ ⲙⲁⲗⲁⲕⲟⲥ 
ⲙⲡⲣⲛⲕⲟⲧⲕ ⲙⲛ ϩⲟⲟⲩⲧ ⲙⲡⲣϣⲱⲡⲉ ⲉⲟⲩⲛⲧⲕ ϩⲁϩ ⲛⲥϩⲓⲙⲉ ϫⲉ ⲙⲛⲧⲕ ⲟⲩⲉⲓ 
ⲕⲁⲛ ⲕⲛⲁⲣ ϩⲉⲛ ⲡⲣⲁⲝⲉⲓⲥ ⲁⲛ ⲉⲩⲉⲓⲛⲉ ⲛⲛⲁ ⲛⲁⲅⲅⲉⲗⲟⲥ ⲙⲡⲣⲣ ϩⲉⲛ ⲡⲣⲁⲝⲓⲥ 
ⲟⲛ ⲛⲇⲁⲓⲙⲟⲛⲓⲟⲛ ⲕⲁⲛ ⲛⲥⲉⲛⲁⲥⲱⲧⲙ ⲁⲛ ⲉϩⲉⲛ ⲁⲅⲁⲑⲟⲛ ⲛϩⲏⲧⲛ ⲉⲩⲛⲁⲣ 
ϣⲡⲣⲉ ⲙⲙⲟⲟⲩ ⲛϭⲓ ⲛϩⲉⲗⲗⲏⲛ ⲁⲩⲱ ⲉⲛ<pb xml:id="ⲟ︦ⲁ︦"/>ⲥⲉⲥⲟⲩⲱⲛⲛ ϫⲉ ⲉⲛⲏⲡ 
ⲉⲡⲛⲟⲩⲧⲉ ⲛⲥⲉⲉⲓⲙⲉ ⲇⲉ ⲟⲛ ϫⲉ ⲟⲩⲛⲟϭ ⲡⲉ ⲡϫⲟⲉⲓⲥ ⲟⲩⲛⲟϭ ⲧⲉ ⲧⲉϥϭⲟⲙ ⲉⲓⲉ 
ⲙⲡⲣⲧⲣⲉⲩⲥⲱⲧⲙ ⲟⲛ ⲉϩⲉⲛ ⲡⲟⲛⲏⲣⲟⲛ ⲛⲧⲉⲓϩⲉ ⲉⲛⲥⲉϩⲛ ⲛⲕⲉϩⲉⲑⲛⲟⲥ ⲁⲛ 
ⲛϣⲏⲣⲉ ⲣⲱ ⲛⲉ ⲙⲡⲇⲓⲁⲃⲟⲗⲟⲥ ϩⲱⲥⲧⲉ ⲉⲧⲣⲉ ⲟⲩⲁ ⲁⲛ ⲙⲙⲁⲧⲉ ⲏ ⲥⲛⲁⲩ ⲥⲱⲱϥ 
 
ⲙⲡⲉⲣⲡⲉ ⲙⲡⲛⲟⲩⲧⲉ ⲙⲛ ⲛⲉϥⲇⲓⲕⲁⲓⲱⲙⲁ ⲛⲑⲉ ⲉⲧⲥⲏϩ ⲁⲗⲗⲁ ⲙⲉϣⲁⲕ ⲛⲧⲟϥ 
ⲛⲅϭⲛ ⲟⲩⲁ ⲉⲃⲟⲗϩⲛ ϩⲁϩ ⲁⲩⲱ ⲥⲛⲁⲩ ⲉⲃⲟⲗϩⲛ ϩⲉⲛ ⲙⲏⲏϣⲉ ⲙⲡⲟⲩϫⲱϩⲙ 
ⲙⲡⲉⲣⲡⲉ ⲙⲡⲛⲟⲩⲧⲉ ⲙⲛ ⲛⲉϥⲇⲓⲕⲁⲓⲱⲙⲁ ⲛⲑⲉ ⲉⲧⲥⲏϩ. ⲛⲧⲉⲓϩⲉ ⲟⲛ ⲧⲉ ⲧⲉⲥϩⲓⲙⲉ 
ⲉⲧϫⲱ ⲙⲙⲟⲥ ϫⲉ ⲁⲛⲅ ⲟⲩⲡⲁⲣⲑⲉⲛⲟⲥ ⲉⲟⲩⲉⲓ ⲁⲛ ⲧⲉ ⲙⲡⲣϣⲱⲡⲉ ⲉⲟⲩⲛⲧⲉ 
ϩⲁϩ ⲛϩⲁⲓ ϫⲉ ⲙⲛⲧⲉ ⲟⲩⲁ. ⲛⲧⲉⲛⲁϯ ⲛⲁⲁⲕⲉ ⲁⲛ ⲉⲧⲣⲉϫⲡⲟ ⲛϩⲉⲛ ϣⲏⲣⲉ ⲏ 
ⲉϩⲗⲟⲟⲗⲉ ⲙⲙⲟⲟⲩ ⲙⲡⲣⲃⲁⲥⲁⲛⲓⲍⲉ ⲟⲛ ⲙⲙⲟ ⲉⲉⲛⲧⲟⲩ ⲉϩⲣⲁⲓ ⲛϩⲏⲧⲉ ϩⲛ 
ϩⲁϩ ⲛⲥⲙⲟⲩ ⲙⲡⲟⲛⲏⲣⲟⲛ ϩⲁ ⲑⲏ ⲛⲧⲉⲩⲛⲟⲩ <pb xml:id="ⲟ︦ⲃ︦"/> ⲟⲩⲧⲉ ⲙⲡⲣⲛⲟϫⲟⲩ ⲟⲛ 
ⲉⲃⲟⲗ ⲛⲧⲉⲥⲟⲟⲩⲛ ⲁⲛ ϫⲉ ⲡⲉⲩϩⲟⲣ ⲏ ⲧⲉϣⲱ ⲛⲉⲧⲛⲁⲟⲩⲟⲙⲟⲩ ⲛⲑⲉ ⲟⲛ ⲛⲧⲁⲣ 
ⲁⲧⲥⲟⲟⲩⲛ ϫⲉ ⲡⲕⲱϩⲧ ⲙⲛ ⲡϥⲛⲧ ⲡⲉⲧⲛⲁⲕⲗⲏⲣⲟⲛⲟⲙⲉⲓ ⲙⲙⲟ. ⲛⲧⲉⲛⲁϫⲧⲉ 
ϩⲉⲛ ϣⲏⲣⲉ ⲁⲛ ϩⲙ ⲡⲟⲩⲧⲟⲛ ⲙⲡⲣϩⲟⲡⲟⲩ ⲟⲛ ϩⲛ ϩⲉⲛ ⲙⲁ ⲛϫⲓⲟⲩⲉ ⲏ ϩⲙ 
ⲡϣⲏⲓ ⲏ ⲡⲙⲟⲟⲩ ϫⲉ ⲛⲛⲉⲩϩⲱⲡ ⲛⲧⲟⲩⲯⲩⲭⲏ ⲙⲛ ⲡⲟⲩⲥⲱⲙⲁ ϩⲣⲁⲓ ϩⲛ 
ⲁⲙⲛⲧⲉ ⲁⲩⲱ ⲛⲧⲉ ⲡⲟⲩⲣⲁⲛ ϩⲱⲃⲥ ϩⲙ ⲡⲕⲁⲕⲉ. ⲉⲛⲉ ⲙⲡⲉϯ ⲡⲟⲩϩⲟ ⲅⲁⲣ ⲙⲛ 
ⲛⲟⲩⲃⲁⲗ ⲛⲟⲩⲣⲱⲙⲉ ⲛⲁⲕⲁⲑⲁⲣⲧⲟⲥ ⲉⲃⲟⲗ ⲧⲱⲛ ϫⲉ ⲉⲣⲉⲧⲥⲁⲃⲉ ⲡⲇⲓⲁⲃⲟⲗⲟⲥ 
ⲉⲡⲟⲩϩⲏⲧ ⲉⲣⲉϭⲱⲗⲡ ⲛⲁϥ ⲉⲃⲟⲗ ⲛⲛⲟⲩⲙⲉⲉⲩⲉ ⲙⲛ ⲡⲟⲩⲙⲟⲕⲙⲉⲕ. ⲙⲡⲉⲥⲱⲧⲙ 
 
ⲛⲧⲟ ⲉⲧⲃⲉ ⲧⲁⲓ ⲛⲧⲁⲩϫⲟⲟⲥ ⲉⲧⲃⲏⲏⲧⲥ ϫⲉ ⲛⲉⲧϩⲁⲧⲏⲥ ⲅⲁⲣ ⲧⲏⲣⲟⲩ ϩⲟⲃⲥ ⲛⲓⲙ 
ⲡⲉ ⲛⲧⲁϥⲣ ϣⲟⲣⲡ ⲉⲛⲓⲙ ϩⲛ ⲛⲉⲛⲧⲁⲩⲉⲓⲛⲉ ⲉϩⲟⲩⲛ ⲉⲧⲣⲉⲩϣⲱⲗ ⲁⲩⲱ ⲛⲥⲉϣⲱϥ 
ⲛⲧⲟⲩⲯⲩⲭⲏ ⲡⲣⲱⲙⲉ ⲙⲡⲟⲛⲏⲣⲟⲥ ⲡⲉ ϫⲙ ⲙⲙⲟⲛ ⲡⲥⲁ<pb xml:id="ⲟ︦ⲅ︦"/>ⲧⲁⲛⲁⲥ ⲡⲉ ⲛⲧⲟ 
ⲅⲁⲣ ⲡⲉ ⲛⲧⲁⲣⲟⲩⲱⲛ ⲛⲁⲩ ⲙⲡⲟⲩⲣⲟ ⲛⲧⲟ ⲟⲛ ⲡⲉⲧⲥⲟⲟⲩⲛ ϫⲉ ⲛⲓⲙ ⲡⲉ ⲛⲧⲁϥ
ϣⲱⲡⲉ ⲛϫⲁⲩ ⲙⲟⲉⲓⲧ ⲛⲛⲉⲛⲧⲁⲩϥⲓ ⲙⲡⲉⲭⲣⲏⲙⲁ ϩⲙ ⲡⲏⲉⲓ. ⲉⲛⲉ ϩⲉⲛ ⲣⲉϥ
ϫⲓⲟⲩⲉ ⲏ ϩⲉⲛ ⲣⲉϥϫⲱⲱⲗⲉ ⲛⲉ ⲛⲧⲁⲩⲉⲓ ⲛⲉ ⲉϩⲟⲩⲛ ⲛⲉⲥⲛⲁϣⲱⲡⲉ ⲛⲥⲉⲕⲁ ϩⲉⲛ 
ⲗⲁⲁⲩ ⲉⲡⲁϩⲟⲩ ⲛⲇⲁⲓⲙⲟⲛⲓⲟⲛ ⲉⲧⲉ ⲙⲉϥⲥⲉⲓ ⲛⲣ ⲛⲟⲃⲉ ⲛⲧⲟϥ ⲡⲉ ⲛⲧⲁϥⲁⲡⲁⲧⲁ 
ⲙⲙⲟ ⲛⲧⲟϥ ⲡⲉ ⲛⲧⲁϥⲣ ⲙⲁⲅⲓⲁ ⲉⲣⲟ ⲛⲧⲟ ⲛϣⲟⲣⲡ ⲡⲉ ⲛⲧⲁⲣ ⲕⲁ ⲙⲁ ⲛⲁϥ 
ⲛϩⲏⲧⲉ. ⲉⲛⲉⲣⲉϭⲱϣⲧ ⲁⲛ ⲉⲃⲟⲗ ϩⲏⲧϥ ⲛⲉⲣⲁⲧⲱⲙⲧ ⲉⲣⲟϥ ⲁⲛ ⲡⲉ ϩⲛ ⲟⲩⲥⲙⲟⲧ 
ⲙⲡⲟⲣⲛⲏ ⲟⲩⲧⲉ ⲛⲧⲟϥ ϩⲱⲱϥ ⲟⲛ ⲛⲉϥⲛⲁϭⲱⲣϭ ⲁⲛ ⲡⲉ ϩⲛ ⲡⲕⲗϫⲉ ⲙⲛ 
ⲛϩⲉⲓⲣ ⲙⲛ ⲡⲕⲱⲧⲉ ⲙⲡⲟⲩⲏⲉⲓ . ⲛⲧⲟ ⲡⲉ ⲛⲧⲁⲣⲧⲥⲁⲃⲟϥ ⲉⲙⲓⲟⲉⲓⲧ ⲛⲉⲓ ⲉϩⲟⲩⲛ 
ⲁⲩⲱ ⲛⲃⲱⲕ ⲉⲃⲟⲗ ϩⲛ ⲟⲩⲕⲣⲟϥ ⲛⲧⲟ ⲡⲉ ⲛⲧⲁⲣϩⲟⲡϥ ϩⲙ ⲡⲟⲩϩⲏⲧ ⲙⲛ 
ⲧⲟⲯⲩⲭⲏ ⲁⲩⲱ ⲡⲟⲩⲙⲉⲉⲩⲉ ⲛⲑⲉ ⲛⲟⲩⲥϩⲓⲙⲉ ⲉⲁⲥϩⲱⲡ ⲙⲡⲉⲧⲟ ⲛⲛⲟⲉⲓⲕ 
 
ⲉⲣⲟⲥ ϩⲛ ⲛⲧⲁⲙⲉⲓⲟⲛ ⲁⲩⲱ <pb xml:id="ⲟ︦ⲇ︦"/> ϩⲛ ⲛⲕⲗϫⲉ ⲙⲡⲉⲥⲏⲓ ⲛⲧⲟ ⲡⲉ ⲛⲧⲁⲣⲛⲧϥ 
ⲉϩⲣⲁⲓ ⲉϫⲙ ⲡⲙⲁ ⲉⲧⲉⲣⲉ ⲡⲉⲭⲣⲏⲙⲁ ϩⲏⲡ ⲙⲙⲁⲩ ⲛⲧⲟ ⲡⲉ ⲛⲧⲁⲣϯ ⲙⲁⲉⲓⲛ 
ⲉⲣⲟϥ ⲛⲁϥ. ⲙⲟϣⲧⲉ ⲛⲧⲟ ⲧⲡⲁⲣⲑⲉⲛⲟⲥ ⲛⲥⲟϭ ⲕⲱⲧⲉ ⲛⲛⲟⲩϩⲛⲁⲁⲩ ⲧⲏⲣⲟⲩ 
ⲧⲁⲣⲉⲉⲓⲙⲉ ϫⲉ ⲟⲩ ⲡⲉⲧⲉ ⲙⲡϥϥⲓⲧϥ ϩⲛ ⲛⲉⲧϣⲟⲟⲡ ⲛⲉ ⲡⲟⲩⲧⲃⲃⲟ ⲡⲉ ⲡⲛⲟϭ 
ⲛⲭⲣⲏⲙⲁ ⲡⲉϣⲗⲏⲗ ⲡⲉ ⲙⲯⲉⲗⲓⲟⲛ ⲙⲛ ⲛⲝⲟⲩⲣ ⲙⲙⲓⲛⲉ ⲙⲓⲛⲉ ⲉⲧϩⲛ ⲛⲟⲩ
ϭⲓϫ ⲙⲛ ⲛⲟⲩⲧⲏⲏⲃⲉ ⲧⲟⲩϭⲓ ⲛⲙⲟⲟϣⲉ ⲧⲉ ϩⲛ ⲟⲩⲙⲛⲧⲣⲙϩⲉ ⲙⲡⲉⲗⲓⲥ ⲉⲧϩⲛ 
ⲛⲟⲩⲟⲩⲉⲣⲏⲧⲉ ⲧⲟⲩⲙⲛⲧⲥⲧⲙⲏⲧ ⲧⲉ ⲡⲕⲁϣⲁⲃⲉⲗ ⲉⲧϩⲛ ⲛⲟⲩⲙⲁⲁϫⲉ ⲡⲉⲑⲃⲃⲓⲟ 
ⲡⲉ ⲡⲉⲕⲣⲓⲕⲟⲥ ⲁⲩⲱ ⲡϩⲱⲥ ⲛⲕⲁⲕⲟ ⲉⲧϩⲙ ⲡⲟⲩⲙⲁⲕϩ ⲧⲟⲩⲉⲡⲓⲥⲧⲏⲙⲏ ⲧⲉ
ⲡⲕⲟⲥⲙⲟⲥ ⲉⲧϩⲓϫⲛ ⲧⲟⲩⲁⲡⲉ ⲏ ⲉⲧⲕⲱⲧⲉ ⲉⲧⲟⲩⲧⲉϩⲛⲉ ⲛⲟⲩⲛⲏⲥⲧⲓⲁ ⲛⲉ 
ⲛⲭⲁⲗⲓⲛⲟⲥ ⲙⲡⲟⲩⲥⲱⲙⲁ ⲛⲟⲩⲙⲉⲗⲉⲧⲁ ⲛⲉ ⲙⲡⲗⲟⲅⲟⲥ ⲙⲡⲛⲟⲩⲧⲉ ⲡϩⲏⲃⲥ 
ⲛⲛⲟⲩⲉⲣⲏⲧⲉ <pb xml:id="ⲟ︦ⲉ︦"/> ⲛⲟⲩⲡⲣⲁⲝⲉⲓⲥ ⲉⲧⲛⲁⲛⲟⲩⲟⲩ ⲛⲉ ⲛϩⲟⲉⲓⲧⲉ ⲉⲧⲥⲟⲧⲡ 
 
ⲉϣⲁⲣⲉⲧⲁⲁⲩ ϩⲓⲱⲱⲧⲉ ⲡⲉϩⲙⲟⲧ ⲡⲉ ⲡⲥⲟϭⲛ ⲁⲩⲱ ⲡⲛⲉϩ ⲉϣⲁⲣⲉⲧⲁϩⲥⲉ 
ⲙⲙⲟⲟⲩ ⲁⲩⲱ ⲛⲧⲉⲧⲁⲁⲩ ⲉϫⲛ ⲧⲟⲩⲁⲡⲉ ⲧⲙⲉ ⲧⲉ ⲧⲫⲁⲥⲅⲓⲁ ⲉϣⲁⲣⲉⲙⲟⲣⲥ 
ⲙⲙⲟ ⲧⲙⲛⲧⲣⲙ ⲛϩⲏⲧ ⲧⲉ ⲡⲣϣⲱⲛ ⲉϣⲁⲣⲉϭⲟⲟⲗⲉ ⲙⲙⲟϥ. ⲛⲁⲓ ⲙⲛ 
ⲛⲉⲓⲕⲟⲟⲩⲉ ⲛⲉⲧⲉ ⲙⲡϥϥⲓⲧⲟⲩ ⲧⲏⲣⲟⲩ ⲛⲧⲟⲟⲧⲉ ϣⲁ ϩⲣⲁⲓ ⲉⲡⲉⲥⲧⲏⲙ ⲁϥ
ϣⲟⲩⲱϥ ⲉⲃⲟⲗ ϩⲛ ⲛⲉϥϩⲛⲁⲁⲩ ⲁϥϥⲓⲧϥ ⲧⲙⲛⲧϣⲁⲩ ⲏ ⲡϣⲓⲡⲉ ⲉⲧⲛⲁⲛⲟⲩϥ 
ⲉⲧϩⲛ ⲛⲟⲩⲃⲁⲗ ⲛⲧⲁ ⲧⲁⲓ ⲉⲧⲙⲙⲁⲩ ϫⲟⲟⲥ ⲛⲛⲁϩⲣⲙ ⲡⲉⲥⲥⲟⲛ ϫⲉ ϯⲛⲁ
ⲁⲙⲁϩⲧⲉ ⲙⲙⲟⲕ ⲛⲧⲁϫⲓⲧⲕ ⲉϩⲟⲩⲛ ⲉⲡⲏⲉⲓ ⲛⲧⲁⲙⲁⲁⲩ ⲁⲩⲱ ⲉϩⲟⲩⲛ ⲉⲡⲧⲁ
ⲙⲓⲟⲛ ⲛⲧⲉⲛⲧⲁⲥⲱ ⲙⲙⲟⲓ ⲛⲑⲉ ⲧⲉⲛⲟⲩ ⲉⲧⲉⲣⲉ ⲧⲡⲁⲣⲑⲉⲛⲟⲥ ϩⲛ ⲟⲩⲙⲉ 
ⲉⲧϩⲁⲣⲉϩ ⲛⲁⲥ ⲉⲧⲉⲥⲙⲛⲧⲣⲙⲙⲁⲟ ⲧⲏⲣⲥ ϩⲛ ⲛⲉϩⲃⲏⲩⲉ ⲛⲁⲅⲁⲑⲟⲛ ⲉⲛⲧⲁⲥⲁⲁⲩ 
ϩⲛ ⲧⲉⲥⲙⲛⲧϫⲱⲱⲣⲉ. ϣⲗⲏⲗ ⲉⲧⲣⲉ ⲓ︦ⲥ︦ ⲟⲩⲱϩ ⲛϩⲏⲧⲥ ⲁⲩⲱ ⲡⲉϥ<pb xml:id="ⲟ︦︦ϝ︦"/>ⲡⲛ︦ⲁ︦. 
ⲁⲣⲉⲁⲙⲁϩⲧⲉ ⲛⲧⲟ ⲛⲟⲩⲣⲱⲙⲉ ⲛϫⲁϫⲉ ⲁⲣⲉϫⲓⲧϥ ⲉϩⲟⲩⲛ ⲉⲡⲟⲩⲏⲉⲓ ⲁⲩⲱ 
ⲉⲡⲟⲩⲧⲁⲙⲓⲟⲛ ⲡⲉⲧⲃⲏⲧ ⲁⲩⲱ ⲡⲁⲕⲁⲑⲁⲣⲧⲟⲛ ⲙⲡⲛ︦ⲁ︦ ⲁⲣⲉϣⲟⲛϥ ⲉⲣⲟ ⲡⲉⲧ
ⲟⲩⲁⲁⲃ ⲇⲉ ⲁⲩⲱ ⲡⲙⲉⲣⲓⲧ ⲡⲉⲡⲛ︦ⲁ︦ ⲛⲁⲅⲁⲑⲟⲥ ⲁⲣⲉⲥⲁϩⲱ ⲉⲃⲟⲗ ⲙⲙⲟϥ ⲉⲃⲟⲗ 
 
ⲁⲛ ϫⲉ ⲙⲛ ϭⲟⲙ ⲙⲙⲟϥ ⲉⲧⲟⲩϫⲟ ⲁⲗⲗⲁ ⲉⲃⲟⲗ ⲛⲧⲟϥ ϫⲉ ⲛⲧⲁϥⲧⲁⲁⲧⲉ 
ⲉϩⲣⲁⲓ ⲉⲧⲟⲟⲧϥ ⲙⲡⲉⲧⲙⲟⲥⲧⲉ ⲙⲙⲟ ⲉⲧⲃⲉ ϫⲉ ⲁⲣⲙⲉⲣⲉ ϩⲉⲛ ϣⲙⲙⲟ ⲁⲩⲱ 
ⲁⲣⲉⲟⲩⲁϩⲉ ⲛⲥⲱⲟⲩ ⲁⲣⲙⲉⲣⲉ ⲛⲉⲧⲛⲕⲟⲧⲕ ⲛⲙⲙⲉ ⲁⲩⲱ ⲁⲣⲧⲁϣⲟ ⲛⲧⲟⲩ
ⲡⲟⲣⲛⲉⲓⲁ ⲛⲙⲙⲁⲩ ⲁⲣⲧⲁϣⲟ ⲛⲛⲉⲧⲟⲩⲏⲩ ⲙⲙⲟ ϩⲱⲥⲧⲉ ⲉⲧⲣⲉⲩⲟⲩⲱϩ ϩⲙ 
ⲡⲟⲩⲏⲉⲓ ⲛⲙⲙⲉ ⲉⲓϣⲁϫⲉ ⲉⲡⲉⲡⲛ︦ⲁ︦ ⲛⲧⲡⲟⲛⲏⲣⲓⲁ ⲙⲛ ⲛⲕⲟⲥⲙⲟⲕⲣⲁⲧⲱⲣ 
ⲙⲡⲕⲁⲕⲉ ⲁⲩⲱ ⲟⲛ ⲛⲣⲱⲙⲉ ⲛⲁⲥⲉⲃⲏⲥ ⲛⲧⲁⲩⲣ ⲡⲓⲙⲟⲩϫϭ ⲛⲟⲩⲱⲧ ⲛⲙⲙⲉ 
ⲁⲩⲱ ⲛⲧⲟ ⲛⲙⲙⲁⲩ ⲧⲉⲃⲓⲏⲛ ⲙⲯⲩⲭⲏ. ⲡⲟⲩⲛⲟⲩⲧⲉ ⲇⲉ ϩⲱⲱϥ ⲁⲩⲱ ⲡⲟⲩ
ϫⲟⲉⲓⲥ ⲓ︦ⲥ︦ ⲙⲡⲣⲕⲁⲁϥ <pb xml:id="ⲟ︦ⲍ︦"/> ⲛⲉ ϩⲙ ⲡⲟⲩϩⲏⲧ ⲁⲩⲱ ϩⲛ ⲛⲟⲩⲙⲉⲉⲩⲉ ⲛⲑⲉ ⲉⲧⲥⲏϩ 
ⲛⲧⲟϥ ϩⲱⲱϥ ⲛⲧⲉⲣⲉϥⲛⲁⲩ ⲉⲣⲟ ⲁϥⲟⲃϣϥ ⲁⲩⲱ ⲙⲡⲉⲣ ϩⲟⲧⲉ ϩⲏⲧϥ ⲛⲧⲟϥ 
ϩⲱⲱϥ ϥⲛⲁϫⲱ ⲛⲧⲉϥⲇⲓⲕⲁⲓⲟⲥⲩⲛⲏ ⲁⲩⲱ ⲛⲧⲏⲩ ⲛⲁϥⲓⲧⲉ ⲙⲛ ⲛⲉⲧⲧⲏϩ ⲧⲏⲣⲟⲩ 
ⲛⲙⲙⲉ ⲁⲩⲱ ⲛⲟⲩϩⲃⲏⲩⲉ ⲙⲛ ⲛⲟⲩⲟⲩ ⲟⲩⲛ ⲟⲩϩⲁⲧⲏⲩ ⲛⲁⲑⲗⲟⲟⲩ ⲉⲃⲟⲗ. ϩⲱ 
ϭⲉ ⲉⲣⲟⲛ ⲉⲛϩⲛ ⲛⲓϩⲃⲏⲟⲩⲉ ⲉⲧⲛⲕⲓⲙ ⲉⲡϭⲱⲛⲧ ⲛⲧⲟⲣⲅⲏ ⲉⲙⲡⲛⲟⲩⲧⲉ ⲉϩⲣⲁⲓ 
ⲉϫⲱⲛ ⲉⲧⲃⲏⲏⲧⲟⲩ. ϣⲁⲛⲧⲉ ⲟⲩ ϭⲉ ϣⲱⲡⲉ ⲉⲛϣⲁϫⲉ ⲉϩⲣⲁⲓ ⲉⲡⲛⲟⲩⲧⲉ ϩⲛ ⲟⲩ
 
ϩⲩⲡⲟⲕⲣⲓⲥⲓⲥ ⲁⲩⲱ ⲉⲛⲡⲱⲣϣ ⲉⲃⲟⲗ ⲛⲛⲉⲛϭⲓϫ ϩⲛ ⲟⲩⲙⲛⲧⲛⲟⲩϫ ⲙⲡⲉⲙⲧⲟ 
ⲉⲃⲟⲗ ⲙⲡⲉⲧⲉⲣⲉ ⲧⲙⲛⲧϭⲁⲉⲓⲉ ⲛⲛⲉⲛϩⲃⲏⲩⲉ ϩⲏⲡ ⲉⲣⲟϥ ⲁⲛ. ϣⲁ ⲧⲛⲁⲩ ⲉⲣⲉ 
ⲛⲓⲙⲟⲕϩⲥ ϩⲓϫⲙ ⲡⲕⲁϩ ⲉⲧⲃⲉ ⲛⲉⲛϫⲓ ⲛϭⲟⲛⲥ ⲙⲛ ϩⲱⲃ ⲛⲓⲙ ⲉⲧⲉ ⲙⲛ ⲟⲩⲁ 
ⲛϩⲏⲧⲛ ⲟⲩⲁϣⲟⲩ ⲉⲁⲁⲩ ⲛⲁϥ ⲉⲛⲉⲓⲣⲉ ϩⲱⲱϥ ⲙⲙⲟⲟⲩ ⲛⲛⲉⲛⲉⲣⲏⲩ. <pb xml:id="ⲟ︦ⲏ︦"/> 
ϥⲓ ⲙⲙⲁⲩ ⲛⲛⲛⲟⲃⲉ ⲧⲁϥⲓ ⲙⲙⲁⲩ ⲛⲛϩⲓⲥⲉ ⲙⲛ ⲙⲙⲁⲥⲧⲓⲅⲝ ⲙⲛ ⲛⲑⲗⲓⲯⲓⲥ 
ⲉⲃⲟⲗϩⲓϫⲱⲧⲛ ⲡⲉϫⲉ ϯⲥⲙⲏ ⲉⲧϫⲱ ⲙⲙⲟⲥ ϫⲉ ϥⲓ ⲛⲛⲓⲡⲟⲛⲏⲣⲓⲁ ⲉⲃⲟⲗϩⲛ 
ⲛⲉⲧⲛϩⲏⲧ ⲙⲡⲉⲙⲧⲟ ⲉⲃⲟⲗ ⲛⲛⲁⲃⲁⲗ ⲁⲗⲱⲧⲛ ϩⲛ ⲛⲉⲧⲛⲛⲉⲧⲛⲡⲟⲛⲏⲣⲓⲁ . ϣⲁ 
ⲧⲛⲁⲩ ⲛⲥⲱϣ ⲙⲙⲟⲛ ⲙⲁⲩⲁⲁⲛ ⲁⲩⲱ ⲉⲛⲥⲱϣ ⲙⲙⲟⲛ ⲙⲙⲓⲛ ⲙⲙⲟⲛ ⲙⲛ 
ⲛⲉϥⲕⲉⲡⲉⲧⲛⲁⲛⲟⲩϥ . ⲛⲓⲙ ⲡⲉⲧⲛⲁϫⲱϩⲙ ⲏ ⲛϥⲥⲱⲱϥ ⲛⲛⲇⲓⲕⲁⲓⲱⲙⲁ ⲉⲙ
ⲡϫⲟⲉⲓⲥ ⲙⲡϥⲣ ϣⲣⲡ ⲛϫⲁϩⲙⲉϥ ⲁⲩⲱ ⲛⲥⲱⲱϥ ⲛⲛⲉϥϩⲃⲏⲩⲉ. ⲙⲙⲛ ϭⲟⲙ 
ⲉⲧⲣⲁϫⲉ ⲟⲩϣⲁϫⲉ ⲉⲓⲛⲁϯ ⲗⲟⲅⲟⲥ ⲁⲛ ϩⲁⲣⲟϥ ⲉⲧⲃⲉ ⲡⲁⲓ ϯϫⲱ ⲙⲙⲟⲥ ⲛⲏⲧⲛ 
ϫⲉ ⲟⲩⲛ ⲣⲱⲙⲉ ⲉϥⲱϣ ⲛⲛⲉⲅⲣⲁⲫⲏ ⲏ ⲉϥⲯⲁⲗⲗⲉⲓ ⲉⲩϣⲁϫⲉ ⲉⲣⲟϥ ϩⲛ ⲧⲡⲉ 
ϫⲉ ⲡϣⲟⲩϣⲧⲙ ⲣⲱϥ. ⲟⲩⲛ ⲣⲱⲙⲉ ⲉϥϩⲛ ⲛⲧⲟⲡⲟⲥ ⲉⲧⲟⲩⲁⲁⲃ ⲉϥϭⲟⲟⲗⲉ ⲇⲉ ⲟⲛ 
 
ⲙⲡⲣⲁⲛ ⲉⲧⲧⲁⲉⲓⲏⲩ ⲉⲩϣⲁϫⲉ ⲉⲣⲟϥ ϩⲛ ⲙⲡⲏⲩⲉ ϫⲉ ⲡϫⲁϫⲉ ⲛⲛⲏⲉⲓ ⲙⲡⲛⲟⲩ
<pb xml:id="ⲟ︦ⲑ︦"/>ⲧⲉ ⲁⲩⲱ ⲡϣⲟⲩⲡⲱϩ ⲙⲡⲉⲥⲭⲏⲙⲁ ⲉⲧϩⲓⲱⲱϥ. ⲟⲩⲛ ⲣⲱⲙⲉ ⲉϥⲛⲁ ⲉϫⲙ 
ⲡⲉⲑⲩⲥⲥⲁⲥⲧⲏⲣⲓⲟⲛ ⲁⲩⲱ ⲉϥϫⲓ ⲉⲃⲟⲗϩⲙ ⲡⲥⲱⲙⲁ ⲙⲛ ⲡⲥⲛⲟϥ ⲙⲡϫⲟⲉⲓⲥ 
ⲉⲩϣⲁϫⲉ ⲉⲣⲟϥ ϩⲛ ⲧⲡⲉ ϫⲉ ⲡϣⲟⲩϣⲱⲱⲧ ⲉⲃⲟⲗ ⲛⲛⲉϥϭⲓϫ ⲙⲛ ⲛⲉϥⲟⲩⲉⲣⲏⲧⲉ. 
ⲟⲩⲛ ⲣⲱⲙⲉ ⲟⲩⲛ ⲥϩⲓⲙⲉ ⲉⲩⲙⲉⲉⲩⲉ ⲉⲣⲟⲟⲩ ϩⲓϫⲙ ⲡⲕⲁϩ ϫⲉ ϩⲉⲛ ⲟⲩⲟⲉⲓⲛ 
ⲛⲉ ϩⲛ ⲧⲃⲃⲟ ⲛⲓⲙ ⲉⲩϣⲁϫⲉ ⲉⲣⲟⲟⲩ ϩⲛ ⲧⲡⲉ ϫⲉ ⲉⲓⲥ ϩⲉⲛ ⲁⲕⲁⲑⲁⲣⲧⲟⲥ ϩⲛ 
ϩⲱⲃ ⲛⲓⲙ. ⲟⲩⲛ ⲟⲩϩⲁⲡ ⲛⲁϣⲱⲡⲉ ⲡⲁⲛⲧⲱⲥ ϩⲛ ⲧⲙⲏⲧⲉ ⲛⲛⲉⲧⲥⲱⲧⲙ ⲉⲛⲓ
ϣⲁϫⲉ ⲉⲩⲁϣ ⲁϩⲟⲙ ⲁⲩⲱ ⲉⲩⲣⲓⲙⲉ ⲙⲛ ⲧⲙⲏⲧⲉ ⲛⲛⲉⲧⲥⲱⲧⲙ ⲉⲣⲟⲟⲩ ⲉⲩ
ⲕⲱⲙϣ ⲁⲩⲱ ⲉⲩⲕⲣⲙⲣⲙ ⲉϣⲱⲡⲉ ⲣⲱ ⲉⲩⲧⲙⲙⲉⲥⲧⲉ ⲡⲉⲧϫⲡⲓⲟ ⲙⲙⲟⲟⲩ. ⲉⲣⲉ 
ⲡⲉⲓⲣⲁⲛ ⲁⲩⲱ ⲡⲓⲥⲭⲏⲙⲁ ⲛⲁⲣ ⲟⲩ ⲛⲁⲛ ⲉⲛϩⲛ ⲛⲉⲓϩⲃⲏⲩⲉ ⲉⲧⲉ ⲛⲥⲉⲥⲙⲟⲛⲧ 
ⲁⲛ. ⲡϣⲁϫⲉ ⲛⲧⲁ ⲡⲉⲡⲣⲟⲫⲏⲧⲏⲥ ϫⲟⲟϥ ⲡⲉⲧⲉ ⲛⲛⲁⲣ ⲙⲙⲟ ⲉⲧϩⲏⲧϥ <pb xml:id="ⲡ︦"/> ⲡⲁⲓ 
ϫⲉ ⲡⲣⲙ ⲣⲁϣ ⲙⲁⲣⲉϥϣⲱⲡⲉ ⲛⲣⲉϥⲙⲓϣⲉ ⲡⲉⲧⲉ ⲙⲛ ϭⲟⲙ ⲙⲙⲟϥ ⲙⲁⲣⲉϥ
ϫⲟⲟⲥ ϫⲉ ϯϭⲙϭⲟⲙ ⲁⲛⲟⲕ. ⲡⲣⲙⲣⲁϣ ⲙⲁⲣⲉϥϣⲱⲡⲉ ⲛⲣⲉϥⲙⲓϣⲉ ⲙⲛ ⲛⲓⲙ 
ⲏ ⲙⲁⲣⲉϥϭⲙϭⲟⲙ ϩⲛ ⲟⲩ. ⲙⲁⲣⲉϥⲙⲓϣⲉ ⲉϫⲛ ⲧⲙⲉ ⲁⲩⲱ ⲉϫⲛ ⲛϩⲁⲡ 
ⲙⲡⲛⲟⲩⲧⲉ ⲙⲁⲣⲉϥⲙⲓϣⲉ ⲙⲛ ⲡⲛⲟⲃⲉ ⲙⲁⲣⲉϥϭⲙϭⲟⲙ ⲛϯ ⲟⲩⲃⲉ ⲡⲉⲟⲟⲩ 
 
ⲉⲧϣⲟⲩⲉⲓⲧ ⲙⲛ ⲧϩⲩⲡⲟⲕⲣⲓⲥⲓⲥ ⲁⲩⲱ ⲧⲙⲛⲧⲣⲉϥϫⲓ ϩⲟ ⲙⲛ ⲡϣⲓⲡⲉ ⲛⲣⲱⲙⲉ 
ⲛϩⲟⲩⲟ ⲇⲉ ⲛⲣⲙⲙⲁⲟ ⲛⲣⲉϥϫⲓ ⲛϭⲟⲛⲥ ⲁⲩⲱ ⲛⲁⲧⲛⲟⲩⲧⲉ ⲛϩⲉⲗⲗⲏⲛ. ⲡⲉⲧⲉⲓⲣⲉ 
ⲁⲛ ⲛϩⲧⲏϥ ⲉϫⲛ ⲛⲉϥⲛⲟⲃⲉ ⲉϥⲥⲱⲧⲙ ⲉⲛⲓϣⲁϫⲉ ⲡⲁⲓ ⲡⲉ ⲡⲣⲱⲙⲉ ⲉⲧⲉⲓⲣⲉ 
ⲁⲛ ⲙⲡⲙⲉⲉⲩⲉ ⲛⲧⲉϥϩⲁⲏ ⲁⲩⲱ ⲡⲛⲁⲩ ⲛⲧⲉϥⲁⲛⲁⲅⲕⲏ ⲡⲉⲧϭⲛ ⲁⲣⲓⲕⲉ ⲉⲡⲉⲧϫⲱ 
ⲛⲛⲁⲓ ⲡⲁⲓ ⲡⲉ ⲡⲣⲱⲙⲉ ⲛⲧⲁ ⲧⲕⲁⲕⲓⲁ ⲙⲛ ⲧⲙⲛⲧϣⲁϥⲧⲉ ϩⲱⲃⲥ ⲉϫⲛ ⲛⲉϥ
ⲙⲉⲉⲩⲉ ⲛϩⲏⲧ ⲛⲑⲉ ⲉⲧⲥⲏϩ. ϩⲱⲃ ⲛⲓⲙ ⲉⲧⲛϯ ϩⲏⲩ ⲁⲛ ⲉⲣⲟ<pb xml:id="ⲡ︦ⲁ︦"/>ⲟⲩ ⲙⲡⲛⲁⲩ 
ⲛⲧⲉⲁⲛⲁⲅⲕⲏ ϩⲉⲛ ⲟⲥⲉ ⲛⲉ ⲛⲧⲉⲛⲯⲩⲭⲏ. ⲛⲧⲁⲩⲣ ϩⲟⲩⲉ ⲥⲁⲃⲉ ϩⲛ ⲟⲩ ⲛϭⲓ 
ⲛⲉⲛⲧⲁⲩⲉⲓ ⲛⲟⲩⲛⲟϭ ⲛⲟⲩⲉ ϣⲁ ⲡⲉⲓⲙⲁ ⲉⲧⲃⲉ ϣⲓⲛⲉ ⲏ ⲉⲧⲃⲉ ϫⲓ ϩⲁⲡ ⲉϫⲛ ϩⲉⲛ 
ϩⲛⲁⲁⲩ ⲉⲁⲩϥⲓⲧⲟⲩ ⲛϫⲓⲟⲩⲉ ⲟⲩⲣⲱⲙⲉ ⲉⲡⲉϥϩⲱⲃ ⲡⲉ ⲉⲛϩⲉⲛ ϫⲏ ⲉⲃⲟⲗ ϩⲛ 
ⲛⲃⲁⲗ ⲛⲛⲣⲱⲙⲉ ⲉⲩⲧⲁⲕⲟ ⲉⲙⲡⲉⲩⲟⲩⲟⲉⲓⲛ ⲛⲁϣ ⲛϩⲉ ⲟⲩⲙⲛⲧⲥⲟϭ ⲛⲁϥ ⲁⲛ 
ⲧⲉ ⲉϥϣⲁⲛⲉⲛ ⲛϫⲏ ⲉⲃⲟⲗ ⲛϥⲕⲁ ⲛⲥⲟⲉⲓ ⲛϩⲏⲧⲟⲩ. ⲉⲓϫⲱ ⲙⲡⲁⲓ ϫⲉ ⲉϣϫⲉ 
ⲉⲓⲙⲡⲉⲓⲙⲁ ⲉⲓⲟⲩⲱⲛϩ ⲉⲃⲟⲗ ⲛϩⲉⲛ ⲣⲱⲙⲉ ϫⲉ ⲁⲩϥⲓ ϩⲉⲛ ϩⲛⲁⲁⲩ ⲛϫⲓⲟⲩⲉ 
ⲏ ⲉⲓϯ ϩⲁⲡ ⲉⲣⲟⲟⲩ ⲉⲧⲃⲉ ⲟⲩ ⲛϯⲛⲁⲟⲩⲟⲛϩⲟⲩ ⲁⲛ ⲉⲃⲟⲗ ϫⲉ ⲁ ⲡⲛⲟⲃⲉ ϥⲓⲧⲟⲩ 
 
ⲛϫⲓⲟⲩⲉ ⲁⲩⲱ ⲛⲧⲁϯ ϩⲁⲛ ⲉⲣⲟⲟⲩ ⲛⲧⲁⲧⲥⲁⲃⲟⲟⲩ ⲉⲛⲧⲟⲡⲟⲥ ⲛⲧⲁ ⲡϫⲁϫⲉ ϩⲟ
ⲡⲟⲩ ⲙⲙⲁⲩ ⲉⲧⲉ ⲛϫⲱϩⲙ ⲛⲉ ⲙⲛ ⲛⲥⲱⲱϥ ⲙⲛ ⲛⲟⲃⲉ ⲛⲓⲙ. ⲡϩⲁⲡ ⲙⲡⲓⲧⲟⲡⲟⲥ 
ⲡⲉⲧⲣⲉⲛϯ ϩⲏⲩ ⲛⲧⲉⲛⲯⲩⲭⲏ ⲉⲧⲉ ⲙⲡⲕⲟⲥⲙⲟⲥ ⲧⲏⲣϥ ⲙⲡϣⲁ ⲙⲙⲟⲥ ⲁⲛ. 
ⲙⲡⲣⲧⲣⲉ ⲣⲱ<pb xml:id="ⲡ︦ⲃ︦"/>ⲙⲉ ⲉⲓ ⲛⲁⲓ ⲉⲧⲃⲉ ϩⲱⲃ ⲛⲧⲉⲓϩⲉ ⲁⲛⲟⲕ ⲟⲩⲧⲉⲓⲙⲓⲛⲉ ⲁⲛ. 
ⲉϣϫⲉ ⲟⲩⲛ ⲣⲱⲙⲉ ⲉⲧⲉⲧⲛⲥⲟⲟⲩⲛ ⲉⲣⲟϥ ϫⲉ ϥⲉⲓⲙⲉ ⲉⲛⲉⲧⲉⲧⲛϣⲓⲛⲉ ⲛⲥⲱⲟⲩ 
ⲛⲑⲉ ⲛⲛⲉⲡⲣⲟⲫⲏⲧⲏⲥ ⲙⲛ ⲛⲁⲡⲟⲥⲧⲟⲗⲟⲥ ⲃⲱⲕ ϣⲁ ⲛⲉⲧⲙⲙⲁⲩ ⲁⲗⲗⲁ 
ⲉϣⲱⲡⲉ ⲁⲩⲥⲟⲩⲱⲛⲟⲩ ⲙⲁⲩⲁⲁⲩ ϫⲉ ⲉⲩⲛⲁⲥⲟⲩⲛ ⲉⲧⲉⲧⲛⲁⲃⲱⲕ ⲛⲁⲩ ⲉⲧ
ⲃⲏⲏⲧⲟⲩ ⲉⲙⲉⲧⲉⲧⲛⲃⲱⲕ ⲣⲱ ⲉⲣⲁⲧⲟⲩ ⲛⲛⲉⲧⲉⲧⲛⲁϭⲛ ⲟⲩⲛⲁ ⲛⲛⲁϩⲣⲙ ⲡⲛⲟⲩⲧⲉ 
ⲉⲧⲃⲏⲏⲧⲟⲩ. ⲡⲕⲟⲥⲙⲟⲥ ⲁⲛ ⲛⲉⲥⲛⲏⲩ ⲡⲉ ⲛⲧⲁϥⲙⲁϩⲛ ⲙⲡⲗⲁⲛⲏ ⲁⲗⲗⲁ ⲁⲛⲟⲛ 
ⲡⲉ ⲛⲧⲁⲛⲙⲁϩϥ. ⲉⲧⲃⲉ ⲡⲁⲓ ⲡⲕⲁⲓⲣⲟⲥ ⲡⲉ ⲛⲣ ⲥⲁⲃⲉ. ⲙⲡⲣⲧⲣⲉ ⲗⲁⲁⲩ ⲥⲱⲃⲉ 
ⲙⲙⲱⲧⲛ ϫⲉ ⲛⲁϣⲉ ⲛⲣⲱⲙⲉ ⲙⲡⲗⲁⲛⲟⲥ ⲉⲩⲥⲱⲃⲉ ⲛϩⲁϩ ϩⲛ ⲛⲓϩⲃⲏⲩⲉ . ⲙⲙⲛ 
ⲣⲱⲙⲉ ⲉϥⲣ ϩⲟⲧⲉ ϩⲏⲧϥ ⲙⲡⲛⲟⲩⲧⲉ ⲛⲁϫⲉ ⲛϣⲁϫⲉ ⲛⲧⲉⲓϩⲉ ⲕⲁⲛ ⲉⲩⲥⲟⲟⲩⲛ 
ⲛⲁⲙⲉ ⲡⲛⲟϭ ⲙⲡⲣⲟⲫⲏⲧⲏⲥ ⲙⲱⲩⲥⲏⲥ ϥϩⲛ ⲧⲙⲏⲧⲉ ⲙⲡϭⲟⲥⲙ ⲙⲛ <pb xml:id="ⲡ︦ⲅ︦"/> 
 
ⲧⲉⲕⲗⲟⲟⲗⲉ ⲡⲛⲟⲩⲧⲉ ϣⲁϫⲉ ⲛⲙⲙⲁϥ ϩⲱⲥⲧⲉ ⲗⲁⲁⲩ ⲛϩⲱⲃ ϣⲱⲡⲉ ⲉϥϩⲏⲡ 
ⲉⲣⲟϥ ⲁⲩⲱ ⲙⲡϥϫⲉ ϣⲁϫⲉ ⲉⲛⲉϩ ⲛⲧⲉⲓϩⲉ ⲟⲩⲧⲉ ⲛⲕⲉⲡⲉⲧⲟⲩⲁⲁⲃ ⲧⲏⲣⲟⲩ 
ϫⲉ ⲃⲱⲕ ⲉⲧⲱ ⲧⲉⲧⲛⲁϭⲛ ϩⲉⲛ ϩⲛⲁⲁⲩ ⲉⲁⲩϥⲓⲧⲟⲩ ⲛϫⲓⲟⲩⲉ ⲏ ϫⲉ ⲛⲓⲙ ⲡⲉ 
ⲛⲧⲁϥϥⲓⲧⲟⲩ ⲛⲑⲉ ⲛⲛⲉⲧⲁⲡⲁⲧⲁ ⲛϩⲁϩ ⲧⲉⲛⲟⲩ ⲉⲛⲥⲉⲥⲟⲩⲛ ⲁⲛ ⲉⲗⲁⲁⲩ ⲁⲗⲗⲁ 
ⲛⲧⲁⲩϫⲟⲟⲥ ϫⲉ ϩⲱⲃ ⲛⲓⲙ ⲉⲩⲛⲁⲣ ⲙⲉ ϩⲓⲧⲛ ⲧⲧⲁⲡⲣⲟ ⲙⲙⲛⲧⲣⲉ ⲥⲛⲁⲩ ⲏ 
ϣⲟⲙⲛⲧ ⲏ ⲛⲥⲉϭⲛ ⲛϫⲓⲟⲩⲉ ⲛⲥⲁ ⲛⲉⲛⲧⲁⲩϥⲓⲧⲟⲩ. ⲑⲁⲏ ⲛⲁⲛⲧⲓⲗⲟⲅⲓⲁ ⲛⲓⲙ 
ⲛⲧⲁϥϫⲟⲟⲥ ϫⲉ ⲟⲩⲁⲛⲁϣ ⲛⲧⲉ ⲡⲛⲟⲩⲧⲉ ⲡⲉⲧⲛⲁϣⲱⲡⲉ ⲛⲧⲉⲩⲙⲏⲧⲉ ⲉϣϫⲉ ⲁ 
ⲥⲁⲙⲟⲩⲏⲗ ϫⲟⲟⲥ ⲛⲥⲁⲟⲩⲗ ϫⲁⲩϭⲛ ⲛⲉⲟⲟⲩ ⲁϩⲣⲟϥ ϩⲱⲱϥ ⲡⲓϩⲱⲃ ⲙⲛ 
ⲛⲉⲧⲛϫⲱ ⲙⲙⲟⲟⲩ. ⲧⲱ ⲉⲧⲱ ⲛϫⲟⲟⲥ ϫⲉ ⲛⲓⲙ ⲡⲉ ⲛⲧⲁϥϥⲓ ϩⲉⲛ ϩⲛⲁⲁⲩ ⲛϫⲓⲟⲩⲉ 
ⲙⲛ ϫⲟⲟⲥ ϫⲉ ⲁⲩϭⲛⲧⲟⲩ. ⲟⲩⲉⲧ ϫⲟⲟⲥ ⲟⲛ <pb xml:id="ⲡ︦ⲇ︦"/> ϫⲉ ⲁⲩϭⲛⲧⲟⲩ ⲟⲩϩⲱⲃ 
ⲛⲉⲓⲣⲏⲛⲏ ⲟⲩⲉⲧ ϫⲟⲟⲥ ϫⲉ ⲉⲓⲥ ⲛⲉ ⲧⲱⲛ ⲏ ϫⲉ ⲛⲓⲙ ⲡⲉ ⲛⲧⲁϥϥⲓⲧⲟⲩ ⲛⲑⲉ 
ⲧⲉⲛⲟⲩ ⲛⲛⲉⲧϩⲃⲟⲣⲃⲣ ⲙⲙⲱⲧⲛ ⲉϩⲉⲛ ⲙⲛⲧϫⲁϫⲉ ⲙⲛ ϩⲉⲛ ⲕⲉϩⲓⲥⲉ ⲉⲧⲉⲧⲛ
ⲃⲟⲗⲃⲗ ϩⲛ ⲛⲏⲉⲓ ⲛⲛⲉⲛⲧⲁⲩϫⲟⲟⲥ ⲛⲏⲧⲛ ϫⲉ ⲛⲧⲟⲟⲩ ⲡⲉ ⲛⲧⲁⲩϥⲓⲧⲟⲩ 
 
ⲉⲙⲙⲉⲧⲉⲧⲛϯ ϩⲏⲩ ⲉⲗⲁⲁⲩ ⲛⲥⲁ ϭⲟⲗ ϩⲓ ⲙⲓϣⲉ ϩⲓ ⲙⲟⲥⲧⲉ ⲉϩⲟⲩⲛ 
ⲉⲛⲉⲧⲛⲉⲣⲏⲩ . ⲉⲃⲟⲗ ⲇⲉ ϫⲉ ⲁⲛϫⲉ ⲡⲣⲱϣⲉ ⲁⲩⲱ ⲁⲛⲥⲱⲧⲙ ⲉⲡⲣⲱϣⲉ ⲉⲓⲛⲁ
ϩⲱ ⲉⲛⲁⲓ ⲡⲛⲟⲩⲧⲉ ⲉⲙⲙⲛⲧϣⲁⲛ ϩⲧⲏϥ ⲛⲓⲙ ⲉϥⲛⲁⲁⲛⲛ ⲛⲙⲡϣⲁ ⲙⲡⲉⲓ
ϩⲱⲃ ⲥⲛⲁⲩ ⲧⲁⲣⲛⲙⲉⲧⲉⲭⲉ ⲙⲡⲧⲏⲣϥ ⲉⲧⲉ ⲛⲁⲓ ⲛⲉ ⲛϥϩⲁⲣⲉϩ ⲉⲛⲁⲧⲛⲟⲃⲉ 
ⲉⲧϩⲙ ⲡⲉϥⲗⲁⲟⲥ ⲁⲩⲱ ⲛϥⲥⲟⲧⲛ ϩⲱⲱⲛ ⲛⲣⲉϥⲣ ⲛⲟⲃⲉ ⲉⲃⲟⲗϩⲛ ⲁⲛⲟⲙⲓⲁ 
ⲛⲓⲙ ⲛϥⲧⲙϩⲉⲡ ⲡⲉϥϩⲟ ⲉⲣⲟⲛ ϫⲓⲛ ⲙⲡⲟⲟⲩ ϫⲓⲛ ⲙⲡⲉϩⲟⲟⲩ ⲛⲧⲁⲛⲕⲁⲁⲥ ϩⲙ 
ⲡⲉⲛϩⲏⲧ ⲉϩⲁⲣⲉϩ ⲉⲛⲉϥϣⲁϫⲉ ϫⲉ ⲉⲛⲛⲁⲥⲱⲧⲙ ϩⲱⲱⲛ ⲉⲡⲉⲓⲧⲱⲧ ⲛϩⲏⲧ ⲉⲃⲟⲗ
<pb xml:id="ⲡ︦ⲉ︦"/> ϩⲓⲧⲛ ϯⲥⲙⲏ ⲛⲑⲉ ⲛⲛⲁⲓ ⲙⲡⲉⲓⲟⲩⲟⲉⲓϣ ϫⲉ ϯⲛⲁϫⲓ ⲧⲏⲩⲧⲛ ⲉⲃⲟⲗϩⲛ 
ⲛϩⲉⲑⲛⲟⲥ ⲁⲩⲱ ⲛⲧⲁⲥⲉⲩϩ ⲧⲏⲩⲧⲛ ⲉϩⲟⲩⲛ ⲉⲃⲟⲗϩⲙ ⲡⲕⲁϩ ⲧⲏⲣϥ ⲛⲧⲁϫⲓ 
ⲧⲏⲩⲧⲛ ⲉϩⲟⲩⲛ ⲉⲡⲉⲧⲛⲕⲁϩ ⲛⲧⲁⲛⲟⲩϫϭ ⲉϫⲛ ⲧⲏⲩⲧⲛ ⲛⲟⲩⲙⲟⲟⲩ ⲉϥⲥⲟⲧϥ 
ⲉⲧⲉ ⲡⲗⲟⲅⲟⲥ ⲡⲉ ⲉⲧϫⲏⲕ ⲉⲃⲟⲗ ⲛⲛⲉⲅⲣⲁⲫⲏ ⲛⲧⲉⲧⲛⲕⲁⲑⲁⲣⲓⲍⲉ ⲉⲃⲟⲗϩⲛ 
ⲛⲉⲧⲛⲁⲕⲁⲑⲁⲣⲥⲓⲁ ⲧⲏⲣⲟⲩ ⲁⲩⲱ ⲉⲃⲟⲗϩⲛ ⲛⲉⲧⲛⲉⲓⲇⲱⲗⲟⲛ ⲧⲏⲣⲟⲩ ⲛⲧⲁⲧⲃⲃⲉ 
ⲧⲏⲩⲧⲛ ⲁⲩⲱ ⲟⲛ ϫⲉ ϯⲛⲁⲥⲙⲓⲛⲉ ⲛⲙⲙⲁⲩ ⲛⲟⲩⲇⲓⲁⲑⲏⲕⲏ ⲛⲉⲓⲣⲏⲛⲏ ⲛⲧⲉ 
 
ⲟⲩⲇⲓⲁⲑⲏⲕⲏ ⲛⲉⲓⲣⲏⲛⲏ ϣⲱⲡⲉ ⲛⲁⲩ ⲛⲧⲁⲧⲁⲁⲩ ⲁⲩⲱ ⲛⲧⲁⲧⲁϣⲟⲟⲩ ⲛⲧⲁⲕⲱ 
ⲙⲡⲁⲧⲃⲃⲟ ϩⲛ ⲧⲉⲩⲙⲏⲧⲉ ϣⲁ ⲉⲛⲉϩ ⲛⲧⲉ ⲧⲁⲥⲕⲏⲛⲏ ϣⲱⲡⲉ ϩⲓϫⲱⲟⲩ ⲁⲩⲱ 
ⲟⲛ ϫⲉ ϯⲛⲁⲕⲧⲟ ⲛⲧⲁⲓⲭⲙⲁⲗⲱⲥⲓⲁ ⲛⲓⲁⲕⲱⲃ ⲁⲩⲱ ϯⲛⲁⲛⲁ ⲙⲡⲏⲓ ⲧⲏⲣϥ 
ⲙⲡ︦ⲓ︦ⲏ︦ⲗ︦ ⲁⲩⲱ ⲟⲛ ϫⲉ ϯⲛⲁⲕⲁⲁⲩ ⲁⲛ ϭⲉ ϫⲓⲛ ⲡⲉⲓⲛⲁⲩ ⲙⲡⲙⲁ ⲉⲧⲙⲙⲁⲩ 
ⲉϥϣⲁϫⲉ ⲉⲡⲕⲁϩ ⲛⲛⲉⲩϫⲁϫⲉ ⲁⲩⲱ ⲛϯⲛⲁϩⲉⲡ ⲡⲁ<pb xml:id="ⲡ︦︦ϝ︦"/>ϩⲟ ⲁⲛ ⲉⲣⲟⲟⲩ ϫⲉ 
ⲁⲓⲡⲱϩⲧ ⲙⲡⲁⲡⲛ︦ⲁ︦ ⲉϫⲙ ⲡⲏⲓ ⲙⲡ︦ⲓ︦ⲏ︦ⲗ︦ ⲡⲉϫⲉ ⲁⲇⲱⲛⲁⲓ ⲡϫⲟⲉⲓⲥ. ⲛⲧⲁⲓϫⲉ 
ⲛⲁⲓ ⲉⲓⲥⲟⲟⲩⲛ ϫⲉ ⲡⲉⲧⲛⲟⲩⲱϣ ⲡⲉ ⲥⲱⲧⲙ ⲉⲣⲟⲟⲩ ⲙⲁⲗⲗⲟⲛ ⲇⲉ ϯⲉⲓⲣⲉ ⲙⲡ
ⲙⲉⲉⲩⲉ ⲛⲑⲉ ⲛⲧⲁⲓⲛⲁⲩ ⲉⲛⲉⲧⲛⲣⲙⲉⲓⲟⲟⲩⲉ ⲉⲩϣⲟⲩⲟ ⲉϫⲛ ⲛⲉⲧⲛⲟⲩⲟϭⲉ ϩⲙ 
ⲡⲧⲣⲉ ⲡⲓⲉⲗⲁⲭⲓⲥⲧⲟⲥ ⲛⲣⲱⲙⲉ ϫⲟⲟⲥ ⲛⲧⲉⲓϩⲉ ϫⲉⲛⲉ ⲉϣⲁⲛⲧⲁⲗⲟ ⲉϩⲣⲁⲓ 
ⲉϫⲛ ⲧⲕⲁⲑⲉⲇⲣⲁ ⲏ ⲡⲉⲑⲣⲟⲛⲟⲥ ⲉⲱϣ ⲉⲛⲉⲧⲥⲱⲧⲙ ⲉⲡϣⲁϫⲉ ⲙⲡⲛⲟⲩⲧⲉ ϩⲛ 
ⲛⲉϥⲉⲕⲕⲗⲏⲥⲓⲁ ϫⲛ ⲙⲙⲟⲛ ⲉϣⲁⲛⲃⲱⲕ ⲉϩⲣⲁⲓ ⲉϩⲉⲛ ⲫⲱⲥⲥⲁ ⲁⲩⲱ ⲟⲛ ϫⲉ 
ⲟⲩⲧⲉ ⲧⲙⲛⲧⲣⲙ ⲛϩⲏⲧ ⲛⲟⲩϣⲱⲥ ⲉϥϣⲁⲛⲥⲉⲕ ⲙⲟⲟⲩ ⲉϩⲣⲁⲓ ⲛϥⲧⲥⲟ ⲛⲟⲩⲟϩⲉ 
ⲛⲉⲥⲟⲟⲩ ⲛϥⲧⲙⲥⲟ ⲇⲉ ⲛⲧⲟϥ ⲛⲟⲩϩⲓⲁⲉⲓⲃⲉ ⲉⲧⲱϥ ⲧⲉ ⲏ ⲛⲧⲟϥ ⲟⲩⲁ ⲉⲁϥϫⲉⲣⲟ 
ⲛⲟⲩⲁϣⲏ ⲛϩⲏⲃⲥ ϩⲙ ⲡⲏⲓ ⲉⲛϩⲉⲛ ⲕⲟⲟⲩⲉ ⲛϥⲧⲙϫⲉⲣⲉ ⲡⲱϥ ⲇⲉ ⲛⲧⲟϥ ϩⲙ 
 
ⲡⲉϥⲧⲁⲙⲓⲟⲛ ⲁⲩⲱ ⲉⲃⲟⲗϫⲉ ⲛⲧⲉⲧⲛ ϩⲉⲛ ⲥⲟⲫⲟⲥ ⲉⲁⲧⲉⲧⲛⲉⲓⲙⲉ ϫⲉ ⲉⲓϫⲱ 
ⲙⲙⲟⲥ ⲉⲧⲉⲯⲩⲭⲏ ⲙⲡⲉⲧⲱϣ ϫⲉ ⲧϩⲓⲁⲃⲉ ⲁⲩⲱ ⲡⲉϥϩⲏⲧ ϫⲉ ⲡⲧⲁⲙⲓⲟⲛ 
ⲁⲩⲱ ⲛⲗⲟⲅⲟⲥ ϫⲉ ⲛϩⲏⲃⲥ ⲙⲛ ⲙⲙⲟⲟⲩ ⲁⲩⲱ ⲛⲗⲁⲟⲥ ϫⲉ ⲛⲉⲥⲟⲟⲩ ⲁⲩⲱ 
ⲛⲉⲅⲣⲁⲫⲏ ϫⲉ ⲛϣⲱⲧⲉ ⲁⲩⲱ ⲛⲉⲡⲣⲁⲝⲓⲥ ⲉⲧⲛⲁⲛⲟⲩⲟⲩ ϫⲉ ⲙⲙⲁ ⲉⲧϫⲟⲥⲉ 
ⲁⲩⲱ ⲛⲉⲡⲣⲁⲝⲓⲥ ⲉⲧϩⲟⲟⲩ ϫⲉ ⲛϩⲓⲉⲓⲧ ⲧⲁⲓ ⲧⲉ ⲑⲉ ⲛⲧⲁⲧⲉⲧⲛⲧⲱⲃⲥ ⲧⲏⲣⲧⲛ ϩⲛ 
ⲛⲉⲧⲛⲣⲙⲉⲓⲟⲟⲩⲉ ⲉⲛⲣⲓⲙⲉ ⲉⲛⲙⲉⲉⲩⲉ ⲉⲃⲟⲗ ⲉⲛⲉⲛⲛⲟⲃⲉ ⲙⲛ ⲛⲉⲛⲙⲛⲧⲁⲧⲥⲟⲟⲩⲛ.

ⲟⲩⲗⲟⲅⲟⲥ ⲉϥⲛⲏⲩ ⲙⲛⲛⲥⲁ ⲡⲁⲓ ⲉⲁϥϫⲟⲟϥ ⲛⲛⲁϩⲣⲛ ⲛⲉⲓⲣⲱⲙⲉ ⲟⲛ
ⲛⲟⲩⲱⲧ ⲙⲛ ⲛⲉⲛⲧⲁⲩⲟⲩⲱϩ ⲉⲣⲟⲟⲩ :  .

ⲟⲩⲛ ϩⲉⲛ ⲙⲓⲛⲉ ⲛⲣⲱⲙⲉ ⲉⲩϣⲟⲗϣⲗ ⲛϩⲉⲛ ⲉⲥⲏⲧ ϩⲛ ⲛⲕⲟⲡⲣⲓⲁ ⲁⲩⲱ ϩⲛ 
ϩⲉⲛ ⲧⲟⲡⲟⲥ ⲉⲩⲕⲱⲧⲉ ϩⲙ ⲡⲕⲁϩ ϣⲁⲛⲧⲟⲩϭⲛ ϩⲉⲛ ⲉⲗⲁⲭⲓⲥⲧⲟⲛ ⲛⲛⲟⲩⲃ ϩⲓ 
ϩⲁⲧ ⲏ ϩⲉⲛ ϩⲟⲙⲛⲧ ⲏ ⲛⲧⲟϥ ⲡⲉⲧϭⲟϫⲃ ⲉⲣⲟⲟⲩ ϣⲁ ϩⲣⲁⲓ ⲉϩⲉⲛ ⲥⲁⲁⲧⲉ 
 
ⲉⲩⲕⲱⲧⲉ ϣⲁⲛⲧⲟⲩϭⲛ ⲡⲉⲩⲱⲛϩ ⲁⲛⲟⲛ ⲇⲉ ⲡⲉⲛⲱⲛϩ ⲟⲩⲟⲛϩ ⲛⲁⲛ ⲉⲃⲟⲗ ϥⲛ
ϩⲣⲁⲓ ⲛϩⲏⲧⲛ ϥϩⲏⲛ ⲉϩⲟⲩⲛ ⲉⲣⲟⲛ ⲧⲛⲥⲟⲟⲩⲛ ⲙⲙⲟϥ ϥⲙⲡⲉⲛⲙⲧⲟ ⲉⲃⲟⲗ 
ⲥⲉϯ ⲥⲃⲱ ⲛⲁⲛ ⲉⲣ ⲣⲙⲙⲁⲟ ⲛϩⲏⲧϥ ⲁⲩⲱ ⲡⲉⲛϩⲟⲩⲟ ⲟ ⲛϩⲏⲕⲉ. ϩⲉⲛ ⲣⲱⲙⲉ 
ⲛⲧⲉⲓϩⲉ ⲉⲩϫⲱⲛⲧ ⲥⲟⲡ ⲙⲉⲛ ϣⲁⲩϭⲛ ⲡⲉⲧⲟⲩϣⲓⲛⲉ ⲛⲥⲱϥ ⲥⲟⲡ ⲙⲉⲩϭⲛⲧϥ 
ⲁⲛⲟⲛ ⲇⲉ ⲉⲛⲛⲁϫⲱⲛⲧ ⲁⲛ ⲉⲛⲇⲓⲥⲧⲁⲍⲉ ϫⲉ ⲙⲉϣⲁⲕ ⲧⲛⲛⲁϩⲉ ⲁⲛ ⲉⲡⲉⲧⲛⲕⲱⲧⲉ 
ⲛⲥⲱϥ ⲓ︦ⲥ︦ ⲡⲱⲛϩ ⲧⲏⲣϥ ⲟⲩⲏϩ ⲙⲛ ⲛⲉⲧϩⲉⲗⲡⲓⲍⲉ ⲉⲣⲟϥ ⲭⲱⲣⲓⲥ ϫⲛⲁⲁⲩ ⲛⲑⲉ 
ⲛⲧⲁ ⲡⲁⲡⲟⲥⲧⲟⲗⲟⲥ ⲉⲧⲟⲩⲁⲁⲃ ϫⲟⲟⲥ ϫⲉ ⲛⲧⲉⲧⲛⲉⲓⲙⲉ ⲉⲣⲱⲧⲛ ⲁⲛ ϫⲉ ⲡⲉⲭ︦ⲥ︦ 
ⲓ︦ⲥ︦ ⲛϩⲏⲧⲧⲏⲩⲧⲛ ⲉⲓⲙⲏⲧⲉⲓ ϫⲉ ⲙⲉϣⲁⲕ ⲛⲧⲉⲧⲛ ϩⲉⲛ ϫⲟⲟⲩⲧ ⲧⲉⲧⲛⲛⲁⲩ ϫⲉ 
ⲉⲣⲉ ⲡⲉⲭⲣⲏⲙⲁ ⲧⲏⲣϥ ⲉⲧⲉ ⲡⲉⲭ︦ⲥ︦ ⲡⲉ ϩⲏⲡ ⲛϩⲏⲧⲛ ⲡⲁⲣⲁ ⲧⲣⲉⲛⲕⲓⲙⲕⲓⲙ 
ⲧⲉⲛⲟⲩ ⲉⲣⲟϥ ⲡⲉ ⲡⲁⲣⲁ ⲧⲣⲉⲛϭⲉⲗⲡ ϩⲓ ϩⲣⲁϥ ⲉⲃⲟⲗ ⲧⲉⲛⲟⲩ ⲡⲉ ⲙⲁⲗⲓⲥⲧⲁ 
ⲛϥⲟⲩⲏⲏⲩ ⲉϩⲣⲁⲓ ⲁⲛ ⲡⲉⲓϣⲁϫⲉ ⲡⲉ ϫⲉ ⲡⲁⲣⲁ ⲧⲣⲉⲛϣⲉⲡ ⲟⲩⲕⲟⲩⲓ ⲛϩⲓⲥⲉ ⲡⲉ 
ⲡⲁⲣⲁ ⲧⲣⲉⲛⲛⲉϩⲥⲉ ⲙⲙⲟϥ ⲛϩⲏⲧⲛ ⲡⲉ ⲡⲁⲣⲁ ⲧⲣⲉⲛϭⲉⲗⲡ ⲡⲉⲛϩⲏⲧ ⲛⲁϥ 
ⲉⲃⲟⲗ ⲡⲉ. ⲟⲩⲛ ⲟⲩⲉⲓⲇⲟⲥ ϣⲟⲟⲡ ⲉϣⲁⲣⲉ ⲛⲣⲱⲙⲉ ⲛⲧⲁⲛϫⲟⲟⲩ ⲛⲟϫϥ ⲉⲡⲙⲟⲟⲩ 
ⲛϥϭⲗⲟⲙⲗⲙ ⲉϩⲟⲩⲛ ⲉⲡⲛⲟⲩⲃ ⲁⲩⲱ ⲉⲡϩⲁⲧ ϣⲁⲛⲧⲉ ⲛⲉⲧⲕⲱⲧⲉ ⲁⲛ ⲙⲙⲟⲟⲩ 
 
ⲉⲧⲧⲏϩ ϩⲉ ⲉⲣⲟϥ ⲛⲧⲟⲕ ϩⲱⲱⲕ ⲱ ⲡⲣⲱⲙⲉ ⲉⲧⲟⲩⲕⲱⲧⲉ ⲛⲥⲱϥ ⲉⲃⲟⲗϩⲓⲧⲛ ⲛⲧⲱ. 
ϩⲙ ⲛⲛⲉⲅⲣⲁⲫⲏ ⲉⲙⲉⲧⲁⲛⲟⲉⲓ ⲙⲁⲣⲉ ⲡⲗⲟⲅⲟⲥ ⲙⲡⲛⲟⲩⲧⲉ ϭⲗⲟⲙⲗⲙ ⲉϩⲟⲩⲛ 
ⲉⲣⲟⲕ ⲛϥⲁⲙⲁϩⲧⲉ ⲙⲙⲟⲕ <pb xml:id="ϥ︦ⲉ︦"/> ϣⲁⲛⲧⲉ ⲛⲉⲧϣⲓⲛⲉ ⲛⲥⲱⲕ ⲧⲟⲕⲙⲉⲕ ⲉϩⲣⲇⲓ 
ϩⲛ ⲧⲗⲟⲓϩⲉ ⲙⲡⲛⲟⲃⲉ ⲛⲧⲉ ⲟⲩⲣⲁϣⲉ ϣⲱⲡⲉ ⲙⲡⲉⲧϣⲁϫⲉ ϩⲙ ⲡⲙⲁ ⲛϯ ⲥⲃⲱ 
ⲛⲧⲉ ⲡⲉⲧⲥⲱⲧⲙ ⲇⲉ ⲟⲛ ϯ ϩⲏⲩ ⲛⲧⲉϥⲯⲩⲭⲏ ⲁⲩⲱ ⲛϥⲧⲙϯ ⲟⲥⲉ ⲙⲙⲟϥ. 
ⲉϣϫⲉ ⲉⲧⲃⲉ ⲟⲩⲕⲧⲟ ⲉⲡⲁϩⲟⲩ ⲙⲙⲁⲧⲉ ⲁ ⲧϩⲓⲙⲉ ⲛⲗⲱⲧ ⲡⲱⲱⲛⲉ ⲁⲛⲧⲓ ⲟⲩ
ⲥϩⲓⲙⲉ ⲁⲥⲣ ⲟⲩⲟⲩⲟⲉⲓⲧ ⲛϩⲙⲟⲩ ⲉⲧⲃⲉ ⲟⲩϩⲩⲡⲟⲕⲣⲓⲥⲓⲥ ϩⲱⲱⲕ ⲛⲣⲱⲙⲉ ⲙⲡⲣ
ⲧⲣⲉ ⲧⲉⲕⲯⲩⲭⲏ ⲡⲱⲱⲛⲉ ⲉⲡⲙⲁ ⲛⲣ ϣⲁⲩ ⲛⲥⲣ ⲁⲧϣⲁⲩ. ⲡϣⲱϥ ⲛⲧⲉⲯⲩⲭⲏ 
ⲛϩⲉⲛ ⲣⲱⲙⲉ ⲉⲩⲁⲣⲭⲉⲓ ⲙⲛ ⲛⲉⲧⲟⲩⲁⲣⲭⲉⲓ ⲉϫⲱⲟⲩ ⲡⲉ ϫⲟⲟⲥ ϫⲉ ⲡϩⲏⲧ 
ⲙⲡⲉⲧϣⲁϥⲧ ϩⲛ ⲟⲩϩⲱⲃ ⲛⲁⲙⲕⲁϩ ⲉⲣⲟⲓ ⲉⲓϣⲁⲛϫⲡⲓⲟϥ ⲡⲁⲑⲏⲧ ⲛⲥⲥⲟⲧⲡ ⲁⲛ 
ⲉⲧⲣⲉ ϩⲉⲛ ⲣⲱⲙⲉ ⲙⲕⲁϩ ⲛϩⲏⲧ ⲉⲣⲟⲕ ⲛϩⲟⲩⲟ ⲉⲧⲣⲉ ⲡⲛⲟⲩⲧⲉ ϭⲱⲛⲧ ⲉⲣⲟⲕ 
ⲛⲙⲙⲁⲩ ⲛⲁϣ ⲛϩⲉ ⲛϥⲛⲁϭⲱⲛⲧ ⲁⲛ ⲉⲕϣⲁⲛⲁⲛⲉⲭⲉ ⲛⲛⲉⲧⲉⲓⲣⲉ ⲛⲛⲉⲧⲉⲓ 
 
ⲙⲉϣϣⲉ ϩⲛ ⲛⲉϥⲙⲁ ⲉⲧⲟⲩⲁⲁⲃ <pb xml:id="ϥ︦︦ϝ︦"/> ⲛⲁⲓ ⲛⲧⲁϥϩⲱⲛ ⲟⲛ ⲉⲧⲃⲏⲏⲧⲟⲩ ϩⲓⲧⲛ 
ⲙⲱⲩⲥⲏⲥ ϫⲉ ⲉⲧⲉⲧⲛⲁⲣ ϩⲟⲧⲉ ϩⲏⲧⲟⲩ ⲛⲛⲁⲙⲁ ⲉⲧⲟⲩⲁⲁⲃ. ϣϣⲉ ⲅⲁⲣ ⲁⲗⲏⲑⲱⲥ 
ⲉⲥⲧⲱⲧ ⲁⲩⲱ ⲉⲛⲉϩ ϣⲗϩ ϩⲏⲧⲟⲩ ⲛⲙⲙⲁ ⲉⲟⲩⲁⲁⲃ ⲉⲧⲉ ⲧⲁⲓ ⲧⲉ ⲧⲉⲕⲕⲗⲏⲥⲓⲁ 
ⲙⲡⲛⲟⲩⲧⲉ ⲧⲁⲓ ⲛⲧⲁ ⲡⲙⲁⲕⲁⲣⲓⲟⲥ ⲓⲁⲕⲱⲃ ⲣ ϣⲣⲡ ⲛⲁⲩ ⲉⲣⲟⲥ ⲁϥⲣ ϩⲟⲧⲉ ⲛⲑⲉ 
ⲉⲧⲥⲏϩ ϫⲉ ⲁϥⲧⲱⲙⲛⲧ ⲉⲟⲩⲙⲁ ⲁϥⲛⲕⲟⲧⲕ ⲙⲡⲙⲁ ⲉⲧⲙⲙⲁⲩ ⲁϥⲡⲱⲱⲣⲉ 
ⲛⲟⲩⲣⲁⲥⲟⲩ ⲁⲩⲱ ⲉⲓⲥ ⲟⲩϭⲗⲟⲟϭⲉ ⲉⲣⲉ ⲧⲉⲥⲁⲡⲉ ⲡⲏϩ ϣⲁ ϩⲣⲁⲓ ⲉⲧⲡⲉ ⲉⲣⲉ 
ⲛⲁⲅⲅⲉⲗⲟⲥ ⲛⲁ ⲉϩⲣⲁⲓ ⲉⲩⲛⲏⲩ ⲉⲡⲉⲥⲏⲧ ϩⲓϫⲱⲥ ⲡϫⲟⲉⲓⲥ ⲇⲉ ⲛⲉϥⲧⲁϫⲣⲏⲩ 
ⲉϩⲣⲁⲓ ⲉϫⲱⲥ ⲁⲩⲱ ⲙⲛⲛⲥⲱⲥ ⲡⲉϫⲁϥ ϫⲉ ⲁϥⲣ ϩⲟⲧⲉ ⲇⲉ ⲛϭⲓ ⲓⲁⲕⲱⲃ ⲁⲩⲱ 
ⲁϥϩⲟⲙⲟⲗⲟⲅⲉⲓ ϫⲉ ⲡⲏⲓ ⲙⲡⲛⲟⲩⲧⲉ ⲡⲉ ⲡⲁⲓ ⲁⲩⲱ ⲧⲁⲓ ⲧⲉ ⲧⲡⲩⲗⲏ ⲛⲧⲡⲉ. 
ⲁϣ ϭⲉ ⲡⲉ ⲡⲙⲁ ⲉⲧⲉⲣⲉ ⲧⲉϭⲗⲟⲟϭⲉ ⲛϩⲏⲧϥ ⲧⲁⲓ ⲉⲧⲉⲣⲉ ⲧⲉⲥⲁⲡⲉ ⲡⲏϩ ϣⲁ 
ϩⲣⲁⲓ ⲉⲧⲡⲉ ⲉⲓⲙⲏⲧⲓ ⲧⲉⲕⲕⲗⲏⲥⲓⲁ ⲙⲡⲛⲟⲩⲧⲉ ⲧⲁⲓ ⲉⲧⲉⲣⲉ ⲧⲉϩⲓⲏ ⲛ<pb xml:id="ⲡ︦ⲍ︦"/>ⲃⲱⲕ 
ⲉϩⲣⲁⲓ ⲉⲧⲡⲉ ⲛϩⲏⲧⲥ ⲙⲁⲩⲁⲁⲥ ⲧⲁⲓ ⲉⲧⲉⲣⲉ ⲡⲛⲟⲩⲧⲉ ⲧⲁϫⲣⲏⲩ ⲉϩⲣⲁⲓ ⲉϫⲱⲥ 
ⲧⲁⲓ ⲟⲛ ⲛⲧⲁ ⲡⲁⲧⲣⲓⲁⲣⲭⲏⲥ ⲛⲁⲩ ⲉⲣⲟⲥ ⲁϥϫⲟⲟⲥ ϩⲛ ⲟⲩϩⲟⲧⲉ ϫⲉ ⲡⲏⲓ 
ⲙⲡⲛⲟⲩⲧⲉ ⲡⲉ ⲡⲁⲓ ⲁⲩⲱ ⲧⲁⲓ ⲧⲉ ⲧⲡⲩⲗⲏ ⲛⲧⲡⲉ ⲉⲡⲓⲇⲏ ⲙⲛ ⲑⲉ ⲃⲱⲕ ⲉⲧⲡⲉ 
ⲛⲕⲉⲥⲙⲟⲧ ⲉⲓⲙⲏⲧⲓ ⲉⲃⲟⲗϩⲓⲧⲛ ⲧⲉⲕⲕⲗⲏⲥⲓⲁ ⲙⲁⲩⲁⲁⲥ ⲧⲁⲓ ⲉⲧⲉⲣⲉ ⲡⲛⲟⲩⲧⲉ ϩⲱⲛ 
 
ⲉⲣ ϩⲟⲧⲉ ϩⲏⲧⲉ ⲁⲩⲱ ⲉⲛⲟⲩϫⲉ ⲉⲃⲟⲗⲛϩⲏⲧⲥ ⲛⲛⲉⲧⲣ ⲛⲟⲃⲉ ϥⲁⲅⲁⲛⲁⲕⲧⲉⲓ 
ⲅⲁⲣ [..] ⲟⲩⲟⲉⲓϣ ⲛⲓⲙ ⲉϥϫⲱ ⲙⲙⲟⲥ ϫⲉ ⲡⲉϣⲃⲏⲣ ⲛⲁϣ ⲛϩⲉ ⲁⲕⲉⲓ ⲉϩⲟⲩⲛ 
ⲉⲡⲉⲓⲙⲁ ⲉⲙⲏ ϩⲃⲥⲱ ⲙⲙⲁ ⲛϣⲉⲗⲉⲉⲧ ϩⲓⲱⲱⲕ. ⲛⲉⲣⲉ ϯⲥⲙⲏ ⲁⲡⲉⲓⲗⲉⲓ ⲁⲛ 
ⲉϩⲟⲩⲛ ⲉⲣⲟⲛ ϩⲛ ⲟⲩⲟⲣⲅⲏ ⲉⲧⲃⲉ ⲡⲙⲁ ⲉⲧⲛⲛⲁⲃⲱⲕ ⲉⲣⲟϥ ⲙⲙⲁⲧⲉ ⲁⲗⲗⲁ 
ⲧⲉⲛⲟⲩ ⲟⲛ ⲥⲱϣ ⲉⲃⲟⲗ ⲛϩⲟⲩⲟ ϫⲉ ⲛⲣⲱⲙⲉ ⲏ ⲛϣⲃⲉⲉⲣ ⲛⲁϣ ⲛϩⲉ ⲁⲧⲉⲧⲛⲉⲓ 
ⲉϩⲟⲩⲛ ⲉⲛⲉⲓⲧⲟⲡⲟⲥ ⲉⲙⲛ ⲧⲃⲃⲟ ⲉⲙⲛ ⲙⲉ ⲉⲙⲛ ϩⲁⲣⲉϩ ⲉⲉⲛⲧⲟⲗⲏ ⲉⲙⲛ <pb xml:id="ϥ︦ⲏ︦"/> 
ⲡⲣⲁⲝⲉⲓ [.....] ⲱⲧⲧⲏⲩⲧⲛ ⲉⲩⲙⲡϣⲁ ⲛⲧⲉⲧⲛϭⲓ ⲛϣⲱⲡⲉ ⲛϩⲏⲧⲟⲩ. ⲙⲁⲣⲉ 
ⲟⲩⲡⲛ︦ⲁ︦ ⲏ ⲟⲩⲁⲅⲅⲉⲗⲟⲥ ⲉⲓ ⲉϩⲣⲁⲓ ϩⲛ ⲙⲡⲏⲩⲉ ⲉⲃⲟⲗϩⲓⲧⲙ ⲡⲛⲟⲩⲧⲉ ⲛϥⲁ
ϩⲉ ⲣⲁⲧϥ ϩⲛ ⲟⲩⲥⲩⲛⲁⲅⲱⲅⲏ ⲛⲟⲩⲱⲧ ⲛⲧⲁⲛ ⲛϥⲡⲱⲣϫ ⲉⲃⲟⲗ ⲛⲛⲉⲧⲉ ⲙⲛ ϩⲃⲥⲱ 
ⲙⲡⲙⲁ ⲛϣⲉⲗⲉⲉⲧ ϩⲓⲱⲟⲩ ϩⲛ ⲧⲙⲏⲧⲉ ⲛⲛⲉⲧⲟⲩϣⲟⲟⲡ ⲛⲁⲩ ⲁⲩⲱ ⲉⲩⲣ ϩⲟⲩⲟ 
ⲧⲟ ϩⲓⲱⲟⲩ ϫⲉ ⲉⲩⲛⲁⲥⲱϣ ⲛⲟⲩⲏⲣ ⲏ ⲛⲁϣ ⲛϩⲉ ⲉⲛⲣⲱⲟⲩ ⲛⲁⲧⲱⲙ ⲁⲛ ⲛⲧⲟⲟⲩ 
ⲛⲑⲉ ⲙⲡⲉⲛⲧⲁⲩϫⲟⲟⲥ ⲉⲧⲃⲏⲏⲧϥ ϫⲉ ⲛⲧⲟϥ ⲇⲉ ⲁ ⲣⲱϥ ⲧⲱⲙ ⲏ ⲛⲧⲁ ⲡϫⲟⲉⲓⲥ 
ϫⲉ ϩⲉⲛ ϣⲁϫⲉ ⲉⲛϥⲛⲁⲁⲁⲩ ⲁⲛ ⲁⲩⲱ ⲉⲧⲃⲉ ⲟⲩ ⲁ ⲛⲣ ⲁⲧⲥⲱⲧⲙ ⲛⲥⲁ ⲡⲉⲧⲥⲏϩ 
 
ⲉⲙⲡⲛⲙⲉⲥⲧⲉ ⲧϩⲟⲉⲓⲧⲉ ⲉⲧϫⲁϩⲙ ⲛⲧⲉ ⲧⲥⲁⲣⲝ ⲉⲧⲙⲧⲁⲁⲥ ϩⲓⲱⲱⲛ. ⲥⲟⲩⲟⲛϩ 
ϭⲉ ⲉⲃⲟⲗ ⲛϭⲓ ⲧϩⲃⲥⲱ ⲏ ⲛϩⲃⲥⲟⲟⲩⲉ ⲉⲧⲙⲙⲁⲩ ⲉⲧⲉ ⲛⲥⲡⲣⲉⲡⲉⲓ ⲁⲛ ⲉϣⲗⲏⲗ 
ⲉⲡⲛⲟⲩⲧⲉ ⲏ ⲉϣⲙϣⲉ ⲛⲁϥ ⲉⲩϩⲓⲱⲱⲛ ⲉⲧⲉ ⲛⲁⲓ ⲛⲉ ⲙⲡⲟⲣ <note note="sic exit">.</note> 
 
ⲓ︦ⲓ︦ⲓ︦ 

<pb xml:id="ⲓ︦ⲉ︦"/> ϫⲡⲓⲟⲛ ⲙⲡⲉϥⲙⲁ [..] ⲁⲓ ⲟⲛ ⲧⲉ ⲑⲉ ⲉⲧⲉ ⲟⲩⲁ ⲟ [....] ⲥ ⲛϩⲟⲩⲟ ⲡⲉ 
ⲡⲣⲱⲙⲉ ⲉⲧⲛⲁϫⲟⲟⲥ ⲛϩⲏⲧⲛ ϫⲉ ⲡⲛⲟⲩⲧⲉ ⲛⲁⲕⲱ ⲉⲃⲟⲗ ⲛⲛⲉⲧⲉⲓⲣⲉ ⲏ ⲛⲉⲧⲛⲁ
ⲉⲓⲣⲉ ⲛⲛⲉⲓϩⲃⲏⲩⲉ ⲉⲧⲙⲙⲁⲩ ⲛⲃⲟⲧⲉ ϩⲣⲁⲓ ϩⲛ ⲛⲉϥⲥⲩⲛⲁⲅⲱⲅⲏ ⲙⲛⲛⲥⲁ 
ⲧⲣⲉⲩⲥⲟⲟⲩⲛ ⲡⲥⲟⲟⲩⲛ ⲧⲏⲣϥ ⲙⲛ ⲛⲉⲓϣⲁϫⲉ ⲧⲏⲣⲟⲩ. ⲥⲙⲟⲧⲛ ⲅⲁⲣ ⲱ ⲛⲣⲱⲙⲉ 
ⲉⲛⲧⲁⲩⲟⲩⲱϣϥ ⲉⲧⲃⲉ ⲧⲁⲕⲁⲑⲁⲣⲥⲓⲁ ⲛⲧⲉⲩⲯⲩⲭⲏ ⲉⲧⲣⲉ ⲡⲉⲧϫⲱ ⲛⲏⲧⲛ ⲛⲛⲁⲓ 
ⲧⲱⲧ ⲛϩⲏⲧ ⲙⲛ ⲛⲧⲉⲗⲱⲛⲏⲥ ⲙⲛ ⲙⲡⲟⲣⲛⲟⲥ ⲙⲛ ⲛⲉⲧϩⲟⲟⲩ ⲧⲏⲣⲟⲩ ⲉⲩϣⲁⲛ
ⲕⲧⲟⲟⲩ ⲉⲃⲟⲗϩⲛ ⲛⲉⲩϩⲃⲏⲩⲉ ⲛⲁⲇⲓⲕⲟⲛ ⲏ ⲛϫⲱϩⲙ ⲉϩⲟⲩⲟ ⲉⲧⲱⲧ ⲛϩⲏⲧ 
ⲛⲙⲙⲏⲧⲛ ϫⲉ ⲉⲧⲉⲧⲛⲕⲱⲧⲉ ⲙⲙⲱⲧⲛ ⲉⲃⲟⲗϩⲙ ⲡⲧⲃⲃⲟ ⲙⲛ ϩⲉⲛ ϩⲃⲏⲩⲉ 
ⲙⲙⲛⲧⲙⲉ ⲉϩⲣⲁⲓ ⲉⲡϫⲱϩⲙ ⲙⲛ ϩⲉⲛ ϩⲃⲏⲩⲉ ⲙⲙⲛⲧⲣⲉϥϫⲓ ϭⲟⲗ. ⲙⲏ <pb xml:id="ⲓ︦︦ϝ︦"/> 
ϩⲓⲧⲙ ⲡⲉϩⲟⲩⲟ ⲛⲟϭⲛⲉϭ ⲁⲛ ⲛⲧⲟϥ ⲉⲧⲃⲉ ⲛⲉⲛⲧⲁⲩⲉⲓⲣⲉ ⲟⲛ ⲛϩⲉⲛ ϩⲃⲏⲟⲩⲉ 
ⲛⲗⲟⲓⲙⲟⲥ ϩⲁ ⲑⲏ ⲙⲡⲟⲟⲩ ⲁⲓϫⲱ ⲙⲡⲉⲓϣⲁϫⲉ ϩⲛ ⲟⲩϩⲟⲟⲩ ⲛⲑⲗⲓⲯⲓⲥ ⲉⲛⲥⲟ
ⲟⲩϩ ϩⲓ ⲟⲩⲥⲟⲡ ϫⲉ ⲉⲓⲛⲁⲥⲱⲟⲩϩ ⲉϩⲟⲩⲛ ⲏ ⲉⲓⲛⲧⲁⲗⲉ ⲡⲣⲟⲥⲫⲟⲣⲁ ⲉϩⲣⲁⲓ 
ⲙⲛ ϩⲉⲛ ⲣⲱⲙⲉ ⲛⲁⲕⲁⲑⲁⲣⲧⲟⲥ ⲉⲩⲉⲓⲣⲉ ⲛϩⲃⲏⲩⲉ ⲛⲗⲟⲓⲙⲟⲥ ⲏ ⲉⲣⲉ ⲡϩⲱⲃ 
 
ϩⲟⲣϣ ⲛⲟⲩ ⲉⲡⲉⲧϣⲁϫⲉ ⲛⲙⲙⲉ ⲉⲧⲣⲉϥⲥⲩⲛⲁⲅⲉ ⲙⲛ ⲛⲧⲉⲗⲱⲛⲏⲥ ⲙⲛ ⲙⲡⲟⲣ
ⲛⲟⲥ ⲙⲛ ⲛⲉⲧϩⲟⲟⲩ ⲧⲏⲣⲟⲩ ⲏ ⲉⲧⲁⲗⲉ ⲡⲣⲟⲥⲫⲟⲣⲁ ⲉϩⲣⲁⲓ ⲛⲙⲙⲁⲩ [..] ⲧ [..] ⲉ 
ϫⲉ ⲁⲩⲕⲧⲟⲟⲩ ⲁⲛ ⲉⲃⲟⲗϩⲛ ⲛⲉⲩⲡⲉⲑⲟⲟⲩ ⲏ ϫⲉ ⲙⲡⲟⲩⲕⲧⲟⲟⲩ ⲛⲧⲟϥ ⲉⲃⲟⲗ
ⲛϩⲏⲧⲟⲩ ⲁⲗⲗⲁ ϫⲉ ⲙⲛ ⲕⲣⲓⲙⲁ ϩⲓϫⲱϥ ⲉϥϣⲁⲛⲥⲱⲟⲩϩ ⲉϩⲟⲩⲛ ⲏ ⲉⲛϥⲧⲁⲗⲉ 
ⲡⲣⲟⲥⲫⲟⲣⲁ ⲉϩⲣⲁⲓ ⲛⲙⲙⲁⲩ ⲛⲉⲩϭⲁⲗⲏⲩ ⲅⲁⲣ ⲁⲛ ⲉⲣⲟϥ ϫⲉ ⲉⲩⲛⲁϫⲛⲟⲩϥ 
ⲉⲣⲟⲟⲩ. ⲁϣ ϩⲱⲱϥ ⲧⲉ ⲑⲉ ⲉⲧⲉⲣⲉ ⲡϩⲱⲃ ⲛⲁϩⲣⲟϣ ⲁⲛ ⲉⲡⲉⲧⲉⲣⲉ ϩⲉⲛ ⲣⲱ
<pb xml:id="ⲓ︦ⲍ︦"/>ⲙⲉ ϭⲁⲗⲏⲩ ⲉⲣⲟϥ ⲉⲧⲣⲉϥⲥⲩⲛⲁⲅⲉ ⲙⲛ ϩⲉⲛ ⲣⲱⲙⲉ ⲛⲁⲕⲁⲑⲁⲣⲧⲟⲥ ⲉⲩ
ⲉⲓⲣⲉ ⲛϩⲉⲛ ϩⲃⲏⲩⲉ ⲛⲗⲟⲓⲙⲟⲥ ϩⲣⲁⲓ ⲛϩⲏⲧⲟⲩ ⲏ ⲉⲧⲣⲉϥⲧⲁⲗⲟ ⲉϩⲣⲁⲓ ⲛⲙⲙⲁⲩ 
ⲛϩⲉⲛ ⲡⲣⲟⲥⲫⲟⲣⲁ ⲉⲡⲉⲩⲥⲛⲟϥ ⲙⲛ ⲡⲉⲩⲕⲣⲓⲙⲁ ⲉϩⲣⲁⲓ ϩⲓϫⲱϥ. ⲁⲗⲗⲁ ⲡⲉⲩ
ⲕⲣⲓⲙⲁ ⲙⲛ ⲡⲉⲩⲥⲛⲟϥ ϩⲣⲁⲓ ϩⲓϫⲛ ⲧⲥⲟⲟⲩϩⲉ ⲛϫⲱⲟⲩ ϫⲉ ⲟⲩⲙⲟⲛⲟⲛ ϫⲉ 
ⲧⲉⲯⲩⲭⲏ ⲙⲡⲉⲧϩⲱⲛ ⲉⲧⲟⲟⲧⲟⲩ ⲧⲏⲧ ⲁⲛ ⲛϩⲏⲧ ⲙⲛ ⲛⲉⲧⲉⲓⲣⲉ ⲙⲡⲉⲑⲟⲟⲩ 
ⲉⲧⲙⲙⲁⲩ ϩⲣⲁⲓ ⲛϩⲏⲧⲛ ⲁⲗⲗⲁ ⲥⲕⲏ ⲛⲁϥ ⲟⲛ ⲉϩⲣⲁⲓ ⲉⲃⲟⲗϩⲓⲧⲙ ⲡⲧⲱϣ ⲙⲛ 
ⲡϣⲟϫⲛⲉ ⲉⲧⲧⲏϣ ⲉⲃⲟⲗϩⲓⲧⲙ ⲡⲛⲟⲩⲧⲉ ⲛⲑⲉ ⲟⲛ ϫⲓⲛ ⲛϣⲟⲣⲡ ϣⲁ ϩⲣⲁⲓ ⲉⲧⲉⲛⲟⲩ 
ⲉⲧⲙⲧⲣⲉϥ ⲟⲩⲉⲙ ⲟⲉⲓⲕ ⲏ ⲉⲥⲉ ⲙⲟⲟⲩ ⲏ ⲉⲥⲱⲟⲩϩ ⲉϩⲟⲩⲛ ⲙⲛ ⲧⲥⲩⲛⲁⲅⲱⲅⲏ ⲧⲏⲣⲥ 
ⲉϣⲗⲏⲗ ⲏ ⲉϥⲓ ⲡⲣⲟⲥⲫⲟⲣⲁ ϣⲁⲛⲧϥϯ ⲙⲡⲉⲩϩⲁⲡ ⲉϫⲛ ⲧⲉⲩⲁⲡⲉ ⲡⲉⲩⲥⲛⲟϥ 
 
ⲉϫⲛ ⲧⲙⲏⲧⲉ ⲛϫⲱⲟⲩ ϫⲉ <pb xml:id="ⲓ︦ⲏ︦"/> ⲡⲁⲗⲓⲛ ⲟⲛ ⲛⲧⲉ ⲣⲱⲙⲉ ⲧⲟⲗⲙⲁ ⲉⲉⲓⲣⲉ ⲛϩⲉⲛ 
ϩⲃⲏⲩⲉ ⲛⲧⲉⲓϩⲉ ⲛⲃⲟⲧⲉ ϩⲣⲁⲓ ϩⲛ ⲛⲥⲩⲛⲁⲅⲱⲅⲏ ⲙⲡϫⲟⲉⲓⲥ ϩⲛ ⲧⲙⲏⲧⲉ ⲛⲛⲉⲥ
ⲛⲏⲩ ⲉⲧⲟⲩⲁⲁⲃ ⲉⲧϩⲁⲣⲉϩ ⲉⲣⲟⲟⲩ ⲉⲃⲟⲗϩⲛ ⲧⲱⲗⲙ ⲛⲓⲙ ⲙⲛ ϩⲱⲃ ⲛⲓⲙ 
ⲛⲕⲣⲟϥ. ⲛⲑⲉ ⲁⲛ ⲉϣⲁⲥϣⲱⲡⲉ ϩⲣⲁⲓ ⲛϩⲏⲧⲉ ⲛϩⲁϩ ⲛⲥⲟⲡ ⲧⲥⲩⲛⲁⲅⲱⲅⲏ ϩⲛ 
ϩⲉⲛ ϣⲧⲟⲣⲧⲣ ⲙⲛ ϩⲉⲛ ϩⲟⲉⲓⲧⲉ ⲉⲡⲁϩⲟⲩ ⲙⲛ ϩⲉⲛ ϩⲃⲏⲟⲩⲉ ⲉⲩⲛⲁϣⲧ ⲧⲉⲧⲛⲁ
ϣⲱⲡⲉ ⲟⲛ ⲙⲡⲉⲓⲥⲟⲡ ⲏ ⲛⲛⲉ ⲛⲕⲉϩⲟⲟⲩ ⲉⲧⲉⲣⲉ ⲡⲉⲧϣⲁϫⲉ ⲛⲙⲙⲉ ⲛⲁⲁⲁⲩ 
ⲉϥⲟⲛϩ ⲁⲗⲗⲁ ⲛⲉⲧⲟⲩⲟⲛϩ ⲉⲣⲟϥ ϫⲉ ⲁⲩⲣ ϩⲉⲛ ϩⲃⲏⲟⲩⲉ ⲛⲗⲟⲓⲙⲟⲥ ϩⲣⲁⲓ 
ⲛϩⲏⲧⲉ ϥⲛⲁⲁⲁⲩ ⲛϣⲙⲙⲟ ⲉⲣⲟ ϩⲛ ⲟⲩϣⲧⲟⲣⲧⲣ ⲁⲛ ⲉϥⲱϣ ⲉⲃⲟⲗ ⲁⲛ. ⲁⲩⲱ 
ⲉϣϫⲉ ⲟⲩⲛ ϩⲉⲛ ⲕⲟⲟⲩⲉ ϩⲣⲁⲓ ⲛϩⲏⲧⲉ ⲉⲩⲉⲓⲣⲉ ⲛϩⲉⲛ ϩⲃⲏⲩⲉ ⲛⲃⲟⲧⲉ ϩⲛ ⲟⲩ
ⲕⲣⲟϥ ⲉⲩⲟⲩⲟⲛϩ ⲉⲣⲟⲛ ⲁⲛ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ <pb xml:id="ⲓ︦ⲑ︦"/> ⲉⲓⲧⲉ ⲛⲟϭ ⲉⲓⲧⲉ 
ⲕⲟⲩⲓ ⲥⲉⲧⲟ ⲉⲧⲟⲟⲧϥ ⲛⲧⲟⲣⲅⲏ ⲙⲡⲛⲟⲩⲧⲉ ⲉⲧⲣⲉϥϫⲓ ⲕⲃⲁ ⲙⲙⲟⲟⲩ ϩⲙ ⲡⲉϥ
ϭⲱⲛⲧ ⲡⲉⲧⲉⲣⲉ ⲟ ⲅⲁⲣ ⲛⲁⲧⲥⲟⲟⲩⲛ ⲉⲣⲟϥ ϫⲉ ϥⲉⲓⲣⲉ ⲛϩⲉⲛ ϩⲃⲏⲟⲩⲉ ⲛⲗⲟⲓⲙⲟⲥ 
ϩⲣⲁⲓ ⲛϩⲏⲧⲉ ⲛⲥⲁϩⲟⲩ ⲛⲧⲟⲟⲩ ⲉⲧⲥⲏϩ ϩⲛ ⲛⲉⲅⲣⲁⲫⲏ ⲙⲛ ⲛⲥⲁϩⲟⲩ ⲉⲧϩⲛ 
ⲛϫⲱⲱⲙⲉ ⲉⲧⲥⲏϩ ⲛⲁⲛ ⲥⲟⲟⲩⲛ ⲙⲙⲟⲟⲩ ⲉⲁⲁⲩ ⲙⲛ ⲛⲉⲩϩⲓⲥⲉ ⲧⲏⲣⲟⲩ. ⲛⲥⲉⲛ 
 
ⲛⲁⲛⲍⲱⲛⲏ ⲙⲛ ⲙⲫⲁⲥⲕⲓⲁ ⲛⲧⲁ ⲡⲁⲓ ⲕⲁⲁⲩ ⲉϩⲣⲁⲓ ⲉⲩⲙⲏⲣ ⲙⲙⲟϥ ϫⲉ 
ⲙⲡⲟⲩⲣ ϣⲁⲩ ⲛⲁϥ ⲏ ϫⲉ ⲁⲩⲣ ⲁⲧϣⲁⲩ ⲏ ϫⲉ ⲙⲛⲧⲟⲩ ϣⲁⲩ ⲙⲙⲁⲩ ⲛⲑⲉ 
ⲉⲧⲉⲧⲛⲁⲛⲁⲩ ⲉⲩⲙⲉⲣⲟⲥ ⲙⲙⲟⲟⲩ ⲛⲟⲩϩⲉ ⲉⲩⲟⲩⲟⲉⲓϣ ⲕⲉⲙⲉⲣⲟⲥ ⲇⲉ ⲛⲕⲉϩⲉ 
ⲕⲉⲙⲉⲣⲟⲥ ⲛⲧⲉⲓϩⲉ ⲕⲉⲙⲉⲣⲟⲥ ⲛⲧⲉⲓⲕⲉϩⲉ ϫⲉⲕⲁⲥ ⲉⲧⲉⲧⲛⲁⲉⲓⲙⲉ ⲛⲉⲥⲛⲏⲩ ϫⲉ ⲛⲧⲁ 
ⲡⲁⲓ ⲙⲟⲣϥ ⲁⲛ ⲛⲧⲉⲓⲁϣⲏ ⲙⲙⲟϫϩ ⲏ ⲫⲁⲥⲕⲓⲁ ⲉⲧⲃⲉ ϭⲉⲗⲁⲁⲩ ⲉⲓⲙⲏⲧⲓ 
ⲉⲡϩⲱⲃ ⲉⲧϥⲥⲟⲟⲩⲛ <pb xml:id="ⲕ︦"/> ⲛⲧⲟϥ ⲉⲣⲟϥ ϫⲉ ⲟⲩ ⲡⲉ. ⲉϣϫⲉ ⲙⲫⲁⲥⲕⲓⲁ ⲏ ⲛⲁⲛ
ⲍⲱⲛⲏ ⲛⲧⲁⲩϣⲱⲗ ⲉⲃⲟⲗ ⲉⲧⲙⲣ ϣⲁⲩ ⲛⲁⲓ ⲏ ⲉⲙⲟⲣⲧ ⲙⲙⲟⲟⲩ ϩⲙ ⲡϣⲱⲛⲉ 
ⲉⲧϣⲟⲟⲡ ϩⲙ ⲡⲁⲥⲱⲙⲁ ⲏ ⲡⲥⲱⲙⲁ ⲥⲉⲟϣ ⲛⲛⲁϩⲣⲙ ⲡⲉⲧⲥⲟⲟⲩⲛ ⲉⲧⲉⲩⲏⲡⲉ 
ⲛⲁⲛⲍⲱⲛⲏ ⲏ ⲟⲛ ⲙⲫⲁⲥⲕⲓⲁ ⲉⲧⲉⲧⲛⲁⲛⲁⲩ ⲉⲣⲟⲟⲩ ⲉⲩⲥⲏⲩ ⲉⲙⲛⲧⲟⲩ ϣⲁⲩ 
ⲙⲙⲁⲩ ⲥⲉⲟϣ ⲉⲛⲉⲛⲧⲁⲩⲣ ⲁⲧϣⲁⲩ ⲁⲗⲗⲁ ⲉⲩⲛⲁϣⲱⲡⲉ ⲉⲩⲥⲟⲃⲕ ⲛⲛⲁϩⲣⲏⲧⲛ 
ϫⲉ ⲙⲛ ϣϭⲟⲙ ⲛⲉⲓⲙⲉ ϩⲓⲧⲙ ⲡⲉⲩⲉⲓⲛⲉ ⲛⲧⲁϥⲥⲱϣ ϫⲉ ⲁϣ ⲡⲉ ⲁϣ ⲏ ⲡⲁⲓ ⲙⲛ 
ⲡⲁⲓ ϫⲉ ⲉⲣⲉ ⲟⲩⲁ ⲛⲁⲟⲡⲟⲩ ⲏ ⲛϥϫⲱ ⲛⲧⲉⲩⲏⲡⲉ ⲁⲩⲱ ⲥⲉⲛⲁϣⲱⲡⲉ ϩⲙ ⲡⲙⲁ ⲛⲧⲁ 
ⲡⲉϯⲥⲟⲟⲩⲛ ⲁⲛ ⲁⲛⲟⲕ ϫⲉ ⲛⲓⲙ ⲡⲉ ϩⲟⲡⲟⲩ ⲙⲙⲁⲩ ϩⲁ ⲡⲉⲥⲏⲧ ⲙⲡⲕⲁϩ ϩⲙ 
 
ⲡⲙⲁ ⲉⲛⲧⲁ ⲡⲛⲟⲩⲛ ⲏ ⲛⲛⲟⲩⲛ ⲟⲩⲱⲛ ⲛϩⲏⲧϥ ⲉⲩⲙⲉϩ ⲛⲛⲕⲁ ⲛⲓⲙ ⲉⲙⲛⲧϥ 
ϣⲁⲩ ϣⲁ ⲡⲉⲟⲩⲟⲉⲓϣ ⲉⲧⲉⲧⲛⲁⲛⲁⲩ ⲉⲣⲟⲟⲩ ϩⲛ ⲛⲉⲧⲛⲃⲁⲗ ϩⲱⲃ ⲅⲁⲣ ⲛⲓⲙ 
ⲉⲛⲧⲁ ⲡⲁⲓ ⲉⲧ<pb xml:id="ⲕ︦ⲁ︦"/>ϣⲁϫⲉ ⲛⲙⲙⲉ ⲧⲥⲩⲛⲁⲅⲱⲅⲏ ⲁⲁⲩ ϩⲁ ⲑⲏ ⲙⲡⲟⲟⲩ 
ⲛⲧⲁϥⲁⲁⲩ ⲧⲏⲣⲟⲩ ⲉϥⲟⲩⲱϣ ⲉϥⲓ ⲙⲙⲁⲩ ⲙⲡⲥⲱϣ ⲉⲃⲟⲗϩⲓϫⲛ ⲛⲉⲧⲉⲓⲣⲉ 
ⲛⲛⲉⲓϩⲃⲏⲩⲉ ⲛⲗⲟⲓⲙⲟⲥ ϩⲣⲁⲓ ⲛϩⲏⲧⲛ ⲉϥⲕⲧⲟ ⲙⲙⲟϥ ⲉϩⲣⲁⲓ ⲉϫⲱϥ ϫⲉ ⲉϥⲙⲉ 
ⲙⲡⲉⲧϩⲓⲧⲟⲩⲱϥ ⲛⲧⲉϥϩⲉ ⲧⲉⲛⲟⲩ ⲇⲉ ϩⲱⲱϥ ⲉϥϥⲓ ⲙⲙⲟϥ ⲉⲃⲟⲗϩⲓϫⲱϥ 
ⲉϥⲕⲧⲟ ⲙⲙⲟϥ ⲉϩⲣⲁⲓ ⲉϫⲛ ⲟⲩⲟⲛ ⲛⲓⲙ ⲉⲧⲉⲓⲣⲉ ⲏ ⲉⲧⲛⲁⲉⲓⲣⲉ ⲛϩⲉⲛ ⲃⲟⲧⲉ ϩⲛ 
ⲟⲩⲕⲣⲟϥ ⲏ ⲛϩⲱⲡ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲁⲩⲱ ⲡⲉⲩⲥⲱϣ ⲉϩⲣⲁⲓ ⲉϫⲱⲟⲩ 
ϥϩⲓ ϫⲱⲟⲩ ⲅⲁⲣ ⲁⲩⲱ ϥⲟⲩⲟⲛϩ ⲉⲃⲟⲗ ϩⲓϫⲱⲟⲩ ⲁⲩⲱ ⲥⲉⲟⲩⲟⲛϩ ⲉⲃⲟⲗ ϫⲉ 
ϥϩⲓϫⲱⲟⲩ. ⲁⲩⲱ ⲧⲁⲉⲓⲟⲟⲩ ⲟⲛ ⲛⲛⲁϩⲣⲙ ⲡⲁⲓ ⲧⲉⲛⲟⲩ ⲉⲧⲙⲟⲕϩ ⲛϩⲏⲧ ⲡⲉ
ϯⲛⲁⲩ ⲛⲟⲩⲧⲣⲟⲡ ⲛⲟⲩⲱⲧ ⲙⲁⲗⲓⲥⲧⲁ ⲟⲩϣⲥ ⲛϭⲉⲣⲱⲃ ϩⲛ ⲧⲉϥϭⲓϫ ϫⲓⲛ 
ⲙⲡⲟⲟⲩ ⲉϩⲣⲁⲓ ⲉⲩⲥⲱϣ ⲛⲁϥ ϩⲱⲱϥ ⲡⲉ. ⲡⲉⲓϣⲁϫⲉ ⲉⲡⲁ ⲛⲉⲥⲛⲏⲩ ⲁⲛ ⲡⲉ 
ⲛϣⲟⲩⲁϣⲟⲩ ⲏ ⲛϣⲏⲣⲉ ⲛϣⲟⲩⲙⲉⲣⲓⲧⲟⲩ <pb xml:id="ⲕ︦ⲃ︦"/> ⲉⲧⲃⲉ ⲡⲉⲩⲧⲃⲃⲟ ⲙⲛ ⲧⲉⲩ
ⲁⲅⲁⲡⲏ ⲉϩⲟⲩⲛ ⲉⲡⲛⲟⲩⲧⲉ ⲁⲗⲗⲁ ⲡⲁ ⲛⲉⲧⲉ ⲙⲛⲧⲉ ⲡⲓⲧⲟⲡⲟⲥ ⲉⲧⲟⲩⲁⲁⲃ ϩⲏⲩ 
 
ⲉⲣⲟⲟⲩ ⲡⲉ ⲁⲩⲱ ⲙⲛⲧⲟⲩ ϩⲏⲩ ⲛϩⲏⲧϥ ϫⲉ ⲥⲉⲧⲁⲕⲟ ⲛⲧⲉⲩϩⲉⲗⲡⲓⲥ ⲕⲁⲧⲁ 
ⲡⲉⲛⲧⲁⲛϣⲣⲡ ϫⲟⲟϥ. ⲙⲏ ⲛⲉⲩⲙⲟⲩⲧⲉ ⲁⲛ ⲉⲣⲟⲟⲩ ⲛⲉⲓⲧⲟⲡⲟⲥ ⲏ ⲥⲩⲛⲁⲅⲱⲅⲏ 
ⲛⲓⲙ ⲉⲧⲥⲟⲟⲩϩ ⲉϩⲟⲩⲛ ⲉⲣⲟⲟⲩ ⲉⲧⲃⲉ ⲡⲣⲁⲛ ⲙⲡⲛⲟⲩⲧⲉ ϫⲉ ⲙⲙⲁ ⲉⲧⲟⲩⲁⲁⲃ. 
ⲉⲓⲉ ⲛⲉⲧⲛⲁϫⲁϩⲙⲟⲩ ϭⲉ ϩⲛ ϩⲉⲛ ϩⲃⲏⲩⲉ ⲉϩⲉⲛ ϣⲗⲟϥ ⲛⲉ ⲉⲧⲁⲟⲩⲟⲟⲩ ⲉⲩⲛⲁ
ϣⲱⲡⲉ ⲉⲩⲥϩⲟⲩⲟⲣⲧ ⲛⲟⲩⲏⲣ. ⲏ ⲙⲡⲉⲓϣⲁϫⲉ ⲣⲱϣⲉ ⲁⲛ ⲉⲣ ⲛⲧⲁⲗⲁⲓⲡⲱⲣⲟⲥ 
ⲉⲧⲙⲙⲁⲩ ⲛⲉⲃⲓⲏⲛ ϩⲙ ⲡⲧⲣⲉϥϣⲁⲁⲧⲟⲩ ⲉⲃⲟⲗ ⲙⲡⲱⲛϩ ⲛⲟⲩⲥⲟⲡ ⲛⲟⲩⲱⲧ ϫⲉ 
ⲡϣⲏⲣⲉ ⲛⲧⲁⲩϫⲱϩⲙ ⲛⲛⲟⲩϥ ⲁⲛ ⲛⲉ ⲏ ⲟⲩⲛ ϭⲉⲟⲣⲅⲏ ⲟⲛ ⲉⲣⲉ ⲡⲛⲟⲩⲧⲉ 
ⲛⲁⲛⲧⲥ ⲉϫⲙ ⲡⲉⲧⲛⲁⲧⲁⲕⲟ ⲙⲡⲉϥⲣⲡⲉ ⲛϩⲟⲩⲟ ⲉⲧⲁⲓ ϫⲉ ⲡⲉⲧⲛⲁⲧⲁⲕⲟ ⲙⲡⲣ
ⲡⲉ ⲙⲡⲛⲟⲩⲧⲉ. ⲡⲁⲓ ⲡⲛⲟⲩⲧⲉ ⲛⲁⲧⲁⲕⲟϥ. ⲡⲉⲧⲙⲟⲧⲛ ⲛ<pb xml:id="ⲕ︦ⲅ︦"/> [...] ⲧⲉ ⲉϩⲣⲁⲓ 
ⲉ [..] ⲛ ⲛⲉⲧⲣ ϩⲟⲧⲉ ϩⲏⲧϥ ⲙⲡⲛⲟⲩⲧⲉ ϩⲣⲁⲓ ϩⲛ ⲛⲉⲓⲥⲩⲛⲁⲅⲱⲅⲏ ⲉϥⲛⲁϣⲧⲙⲁ
ⲉⲓⲟⲟⲩ ϩⲛ ⲟⲩ ⲏ ⲉϥⲛⲁϣⲥⲙⲟⲩ ⲉⲣⲟⲟⲩ ϩⲛ ⲟⲩ ⲉϩⲟⲩⲟ ⲉⲡⲉⲛⲧⲁ ⲛⲉⲧⲟⲩⲁⲁⲃ 
ϫⲟⲟϥ ϫⲉ ⲛⲁⲓⲁⲧⲟⲩ ⲛⲟⲩⲟⲛ ⲛⲓⲙ ⲉⲧⲣ ϩⲟⲧⲉ ϩⲏⲧϥ ⲙⲡϫⲟⲉⲓⲥ ⲛⲉⲧⲙⲟⲟϣⲉ 
ϩⲛ ⲛⲉϥϩⲓⲟⲟⲩⲉ. ⲕⲛⲁⲟⲩⲱⲙ ⲛⲛⲕⲁⲣⲡⲟⲥ ⲛⲛⲉⲕϩⲓⲥⲉ. ⲡⲉⲧⲙⲟⲕϩ ⲇⲉ ⲟⲛ ⲛϩⲏⲧ 
ⲉϩⲣⲁⲓ ⲉϫⲛ ⲛⲉⲧⲉⲓⲣⲉ ⲛϩⲉⲛ ϩⲃⲏⲟⲩⲉ ⲛⲃⲟⲧⲉ ϩⲣⲁⲓ ϩⲛ ⲛⲉⲓⲥⲩⲛⲁⲅⲱⲅⲏ ⲛⲟⲩ
ⲟⲉⲓϣ ⲛⲓⲙ ⲉϥⲛⲁⲧϭⲁⲉⲓⲟⲟⲩ ϩⲛ ⲟⲩ ⲛϩⲟⲩⲟ ⲉⲡⲉⲛⲧⲁ ⲛⲉⲧⲟⲩⲁⲁⲃ ϫⲟⲟϥ ϩⲛ 
 
ⲟⲩϭⲱⲛⲧ ϫⲉ ⲡⲉⲧⲉ ⲛϥⲣ ϩⲟⲧⲉ ϩⲏⲧϥ ⲙⲡⲛⲟⲩⲧⲉ ϥⲛⲁϣⲱⲡⲉ ϩⲛ ϩⲉⲛ ⲙⲁ ⲙⲡ
ϣⲁ ⲉⲛⲉϩ ϭⲓⲛⲉ ⲁⲛ <note note="sic">ⲙⲡⲉϥϣⲓⲛⲉ</note>. ⲟⲩⲣⲱⲙⲉ ⲉⲩⲥⲱⲧⲙ ⲉⲣⲟϥ ⲛϩⲁϩ ⲛⲥⲟⲡ 
ⲉⲃⲟⲗϩⲓⲧⲟⲟⲧⲟⲩ ⲛⲛⲉⲧⲟⲩⲏϩ ϩⲣⲁⲓ ⲛϩⲏⲧⲉ ⲧⲥⲩⲛⲁⲅⲱⲅⲏ ⲉϥⲛⲁⲣ ⲁⲛⲁϣ ϫⲉ 
ϯⲟⲩⲱϣ ⲉⲧⲣⲁⲙⲟⲩ ⲏ ⲉⲧⲣⲉ ⲡⲛⲟⲩⲧⲉ ϭⲙ ⲡⲁϣⲓⲛⲉ <pb xml:id="ⲕ︦ⲇ︦"/> ⲡⲁⲣⲁ ⲧⲁⲥⲱⲧⲙ 
ϫⲉ ⲟⲩⲁ ⲣ ϩⲉⲛ ϩⲃⲏⲩⲉ ⲛⲗⲟⲓⲙⲟⲥ ϩⲣⲁⲓ ⲛϩⲏⲧⲉ ϥⲟⲩⲟⲛϩ ⲉⲃⲟⲗ ⲁⲛ ϫⲉ 
ϥⲟⲩⲁⲁⲃ ⲉⲃⲟⲗϩⲙ ⲡⲓⲕⲣⲓⲙⲁ ⲙⲛ ⲡⲉⲥⲛⲟϥ ⲛⲛⲉⲧⲑⲙⲕⲟ ⲙⲙⲟϥ ϫⲉ ⲙⲡⲟⲩ
ϣⲓⲡⲉ ⲉⲣ ⲛⲉϩⲃⲏⲩⲉ ⲙⲙⲛⲧⲁⲥⲉⲃⲏⲥ ⲉⲧⲙⲙⲁⲩ ⲛⲃⲟⲧⲉ ϩⲣⲁⲓ ⲛϩⲏⲧⲉ. ⲱ ⲉⲣⲉ 
ⲡⲓⲙⲁ ⲛⲁⲣ ⲟⲩ ⲉⲣⲉ ⲡⲓⲙⲁ ⲛⲁⲃⲱⲕ ⲉⲧⲱⲛ. ϩⲁ ⲑⲏ ⲙⲡⲟⲟⲩ ⲡⲉⲧⲥⲟⲟⲩⲛ ⲏ 
ⲛⲉⲧⲥⲟⲟⲩⲛ ⲉⲡϣⲓ ⲏ ⲛⲉⲛⲧⲁⲩϫⲓ ϣⲓ ⲉⲙⲡⲉⲑⲟⲟⲩ ⲉⲛⲧⲁⲩⲁⲁⲩ ϩⲣⲁⲓ ⲛϩⲏⲧⲉ 
ⲥ [..] ⲛⲁϫⲟⲟⲥ [...] ⲁⲩⲟⲩⲱ ⲉⲩϫⲱ ⲙⲙⲟⲥ ϫⲉ ⲁⲩⲡⲱϩ ϣⲁ ⲙⲙⲉⲣⲟⲥ ⲛⲛⲉⲛⲧ
ⲁⲩⲁⲁⲩ ⲏ ⲁⲩⲟⲩⲟⲧⲃⲟⲩ ⲣⲱ ⲉϩⲣⲁⲓ ⲛⲑⲉ ⲛⲟⲩⲗⲟⲓϩⲉ ⲉϥⲟϣ ⲁⲩⲱ ⲛⲧⲟⲟⲩ 
ⲉⲁⲩⲥⲱϩⲡ ⲛϩⲏⲧϥ ⲛⲑⲉ ⲛϩⲉⲛ ⲧⲃⲛⲟⲟⲩⲉ ⲉⲁ ⲡⲛⲟⲩⲧⲉ ϭⲉ ⲛⲧⲛ ⲉϩⲣⲁⲓ ⲛϩⲏⲧϥ 
ϩⲛ ⲧⲉϥⲙⲛⲧⲛⲁⲏⲧ ⲧⲉⲛⲟⲩ ⲇⲉ ϩⲱⲱϥ ϩⲙ ⲡⲉⲓⲟⲩⲟⲉⲓϣ ⲡⲁⲓ ⲛⲉⲧϯ ϣⲓ ⲉⲣⲟϥ 
ⲏ ⲛⲉⲧϫⲓ ⲙⲡⲉϥϣⲓ ⲥⲉⲛⲁϫⲟⲟⲥ ⲏ ⲉⲩϫⲱ ⲙⲙⲟⲥ ϫⲉ ⲉϥ<pb xml:id="ⲕ︦ⲉ︦"/>ⲡⲱϩ ϣⲁ 
ⲛⲕⲗ [...] ⲁⲩⲱ ⲉϥⲡⲏϩ ⲣⲱ ⲁⲛ ϣⲁ [..] <note note="sic">ⲉⲁⲧ</note> ⲁⲩⲱ ⲛⲉⲛⲧⲁⲩϩⲉ ⲛϩⲏⲧϥ ⲏ ⲉϩⲣⲁⲓ 
 
ⲉⲣⲟϥ ⲛⲧⲁⲩⲥⲱϩⲡ ϣⲁ ⲛⲉⲩⲙⲏⲣⲟⲥ. ⲟⲩⲇⲉ ⲛϥϣⲟⲟⲡ ⲣⲱ ⲁⲛ ⲛⲧⲉⲓϩⲉ ϩⲣⲁⲓ 
ⲛϩⲏⲧⲉ ⲧⲉⲛⲟⲩ. ⲛⲛⲉⲥϣⲱⲡⲉ. ⲟⲩⲧⲉ ⲛⲉϥⲟϣ ⲁⲛ ⲁⲗⲗⲁ ⲉⲛⲧⲁ ⲛⲉⲛⲧⲁⲩϩⲉ ⲉϩⲣⲁⲓ 
ⲉⲣⲟϥ ⲥⲗϥⲧⲉ ⲛϩⲏⲧϥ ⲛⲑⲉ ⲛϩⲉⲛ ⲣⲓⲣ ϣⲁⲛⲧⲉϥⲡⲱϩ ⲁⲛ ϣⲁ ⲛⲉⲩⲙⲏⲣⲟⲥ ⲏ 
ϣⲁⲛⲧⲟⲩⲥⲱϩⲡ ⲁⲛ ϣⲁ ⲛⲉⲩⲙⲏⲣⲟⲥ ⲁⲗⲗⲁ ϣⲁⲛⲧⲟⲩⲱⲛϩ ⲉⲃⲟⲗ ⲉⲩⲗⲟⲟⲙⲉ 
ⲁⲩⲱ ⲉⲩⲗⲁⲗⲱ ⲛϩⲏⲧϥ ϫⲓⲛ ⲛⲉⲓⲃ ⲛⲣⲁⲧⲟⲩ ϣⲁ ⲡϥⲱ ⲛⲧⲉⲩⲁⲡⲁ. ⲉⲛⲉϥⲣ ϩⲟⲩⲟ 
ⲣⲱ ⲡⲉ ϩⲙ ⲡⲉⲓⲥⲏⲩ ⲧⲉⲛⲟⲩ ⲛϭⲓ ⲡⲗⲟⲉⲓϩⲉ ⲉⲧⲙⲙⲁⲩ ⲏ ⲛⲉϥⲡⲏϩ ⲟⲛ ϣⲁ 
ⲙⲙⲏⲣⲟⲥ ⲕⲁⲧⲁ ⲛⲉϥϣⲓ ⲛϣⲟⲣⲟⲡ ⲛⲉⲩⲛⲁϫⲟⲟⲥ ⲡⲉ ⲛϭⲓ ⲛⲉⲧⲛⲁⲩ ⲉⲛⲉⲧϩⲏⲩ 
ⲛϩⲏⲧϥ ϫⲉ ⲡⲁⲛⲧⲱⲥ ⲙⲡⲟⲩⲉϣϭⲙϭⲟⲙ ⲉⲧⲱⲟⲩⲛ ⲏ ⲉⲉⲓ ⲉⲃⲟⲗⲏϩⲏⲧϥ ϫⲉ 
ϥⲟϣ. ⲁⲩⲱ ⲡⲉⲧⲛⲁϫⲟⲟⲥ ϫⲉ ⲙⲡϥⲥⲃⲟⲕ ⲉⲙⲁⲧⲉ ⲉⲙⲁⲧⲉ ⲉϥⲟ ⲛⲑⲉ ⲙⲡⲉⲧⲡⲱϩⲧ 
<pb xml:id="ⲕ︦︦ϝ︦"/> ⲥⲛⲟϥ ⲉⲃⲟⲗϫⲉ ⲁϥⲥⲱϣϥ ⲛⲧⲉⲭⲁⲣⲓⲥ ⲙⲡϫⲟⲉⲓⲥ ⲓ︦ⲥ︦ ⲡⲉⲭ︦ⲥ︦ ⲛⲧⲁϥⲁⲁⲥ 
ⲛⲙⲙⲁⲛ. ϩⲣⲁⲓ ⲇⲉ ϩⲱⲱϥ ϩⲙ ⲡⲕⲁⲓⲣⲟⲥ ⲛϩⲁⲉ ⲛⲉⲩⲛⲁϫⲟⲟⲥ ⲁⲛ ϫⲉ ⲁ ⲡⲗⲟⲓϩⲉ 
ⲉⲧⲙⲙⲁⲩ ⲡⲱϩ ϣⲁ ⲛⲕⲗⲗⲉ ⲏ ϣⲁ ⲙⲡⲁⲧ ⲏ ϣⲁ ⲙⲙⲏⲣⲟⲥ ⲁⲗⲗⲁ ϣⲁ 
ⲙⲙⲁⲕϩ ⲛⲛⲉⲧⲛⲁⲉⲓⲣⲉ ⲛϩⲉⲛ ϩⲃⲏⲩⲉ ⲛⲗⲟⲓⲙⲟⲥ ϩⲣⲁⲓ ⲛϩⲏⲧⲉ ⲉⲓⲧⲉ ϩⲟⲟⲩⲧ 
ⲉⲓⲧⲉ ⲥϩⲓⲙⲉ. ⲡⲉⲓⲕⲉϣⲁϫⲉ ⲇⲉ ⲟⲛ ϫⲉ ϣⲓ ⲏ ϫⲉ ϫⲓ ϣⲓ ⲟⲩ ⲙⲟⲛⲟⲛ ϫⲉ ϥⲥⲏϩ ϩⲛ 
 
ⲧⲁⲣⲭⲏ ⲙⲡϣⲟⲣⲡ ⲛⲭⲁⲣⲧⲏⲥ ⲉⲧⲕⲏ ⲉϩⲣⲁⲓ ϫⲓⲛ ⲛϣⲟⲣⲡ ⲉⲩϯ ϣⲓ ⲏ ⲉⲩϫⲓ ϣⲓ 
ⲙⲡⲉⲧϣⲟⲟⲡ ⲏ ⲙⲡⲉⲛⲧⲁϥϣⲱⲡⲉ ϩⲣⲁⲓ ⲛϩⲏⲧⲉ ⲏ ⲙⲙⲟ ⲧⲥⲩⲛⲁⲅⲱⲅⲏ ⲁⲗⲗⲁ 
ⲉϥⲙⲙⲁⲩ ⲟⲛ ϫⲉ ⲁⲩϫⲓ ⲏⲡⲉ ⲙⲡⲉⲧⲉ ⲙⲡⲉⲥⲟⲩⲱⲛϥ ϫⲉ ⲟⲩ ⲡⲉ ⲁⲩⲱ ϫⲉ ⲁⲩϫⲓ 
ⲛⲧⲏⲡⲉ ⲙⲡⲉⲛⲧⲁϥⲧⲛⲛⲟⲩⲥⲉ ⲛϭⲓ ⲛⲉⲛⲧⲁⲩⲉⲓ ⲉⲉⲓⲙⲉ ⲏ ⲉⲛⲁⲩ ⲉⲛⲉⲛⲧⲁⲩϣⲱⲡⲉ 
ⲙⲙⲟ ϩⲣⲁⲓ ϩⲛ ⲙⲙⲁ ⲉⲧϣⲟⲕϩ ⲁⲩⲱ ⲉⲧϩⲏⲡ ⲉⲧⲙⲉϩ ⲛⲕⲁ<pb xml:id="ⲕ︦ⲍ︦"/>ⲕⲉ ⲏ ⲉⲧⲟ 
ⲛⲕⲁⲕⲉ ϩⲣⲁⲓ ⲛϩⲏⲧⲉ. ⲉϣϫⲉ ⲟⲩⲛ ⲟⲩⲁ ⲇⲉ ϣⲓⲛⲉ ϫⲉ ⲟⲩ ⲛⲉ ⲛⲉⲓϣⲓ ⲏ ϫⲉ ϫⲓ 
ϣⲓ ⲏ ⲛⲓⲙ ⲛⲉ ⲛⲉⲛⲧⲁⲩϫⲓ ϣⲓ ⲏ ϫⲉ ⲉⲛⲧⲁⲩϣⲓ ⲟⲩ ⲙⲁⲣⲉϥⲧⲁⲙⲟⲛ ⲏ ⲙⲁⲣⲉϥ
ϫⲟⲟⲥ ⲛⲁⲓ ϫⲓ ϩⲓⲧⲛ ⲟⲩ ⲟⲩϣⲓ ⲙⲡⲏⲓ ⲙⲡϫⲟⲉⲓⲥ ⲉⲧϩⲛ ⲑⲓⲗ︦ⲏ︦ⲙ︦ ϩⲛ ⲟⲩⲕⲁϣ. 
ⲁⲩⲱ ⲛⲓⲙ ⲡⲉ ⲛⲧⲁϥϣⲓⲧϥ ⲁⲩⲱ ϫⲉ ⲉⲧⲃⲉ ⲟⲩ ⲁⲩϣⲓⲧϥ ⲏ ⲁⲩϯ ⲧⲱϣ ⲉⲣⲟϥ 
ϫⲉ ϩⲛ ⲟⲩⲙⲕⲁϩ ⲛϩⲏⲧ ϭⲉ ϫⲛ ⲙⲙⲟⲛ ⲉⲧⲃⲉ ⲟⲩⲧⲱⲧ ⲛϩⲏⲧ ⲛϩⲟⲩⲟ ⲁⲩⲱ ⲟⲛ 
ϩⲓⲧⲛ ⲟⲩ ⲁϥϫⲟⲟⲥ ⲛϭⲓ ⲍⲁⲭⲁⲣⲓⲁⲥ ⲡⲉⲡⲣⲟⲫⲏⲧⲏⲥ ϫⲉ ϯⲛⲁϫⲓ ⲛⲁⲓ ⲛϭⲉⲣⲱⲃ 
ⲥⲛⲁⲩ ⲟⲩⲁ ⲉⲓⲙⲟⲩⲧⲉ ⲉⲣⲟϥ ϫⲉ ⲡⲥⲁ ⲁⲩⲱ ⲡⲙⲉϩ ⲥⲛⲁⲩ ⲉⲓⲙⲟⲩⲧⲉ ⲉⲣⲟϥ ϫⲉ 
ⲡⲉⲥⲕ ⲛⲟⲩϩ ⲁⲩⲱ ϫⲉ ϩⲛ ⲟⲩⲛⲁ ϭⲉ ⲙⲛ ⲟⲩⲙⲛⲧϣⲁⲛ ϩⲧⲏϥ ϫⲛ ⲙⲙⲟⲛ 
ϩⲛ ⲟⲩϭⲱⲛⲧ ⲛⲧⲟϥ ⲛϩⲟⲩⲟ ⲙⲛ ⲟⲩⲟⲣⲅⲏ ⲁϥϫⲟⲟⲥ ⲙⲛⲛⲥⲱⲥ ϫⲉ ϯⲛⲁϫⲓ 
ⲙⲡⲁϭⲉⲣⲱⲃ ⲉⲧⲛⲉⲥⲱϥ ⲛⲧⲁⲛⲟϫϥ ⲉⲃⲟⲗ ⲉϫⲱⲱⲣⲉ ⲉⲃⲟⲗ ⲛⲧⲇⲓⲁⲑⲏⲕⲏ ⲧⲉⲛ
 
ⲧⲁⲓ ⲥⲙⲛ<pb xml:id="ⲕ︦ⲏ︦"/>ⲧⲥ ⲙⲛ ⲛⲗⲁⲟⲥ ⲧⲏⲣⲟⲩ ⲁⲩⲱ ⲥⲉⲛⲁϫⲱⲱⲣⲉ ⲉⲃⲟⲗϩⲛ ⲛⲉϩⲟ
ⲟⲩ ⲉⲧⲙⲙⲁⲩ ⲛⲥⲉⲉⲓⲛⲉ ⲛϭⲓ ⲛⲉⲭⲁⲛⲁⲛⲁⲓⲟⲥ ⲉⲛⲉⲥⲟⲟⲩ ⲉⲧϯ ⲛϩⲧⲏⲩ ⲉⲣⲟⲓ ⲉⲃⲟⲗ
ϫⲉ ⲟⲩϣⲁϫⲉ ⲛⲧⲉ ⲡϫⲟⲉⲓⲥ ⲡⲉ. ⲉⲓⲧⲁ ⲟⲛ ϫⲉ ⲁⲓⲛⲟⲩϫⲉ ⲉⲃⲟⲗ ⲙⲡⲙⲉϩ ⲥⲛⲁⲩ 
ⲛϭⲉⲣⲱⲃ ⲡⲉⲥⲭⲏⲛⲓⲥⲙⲁ ⲉϫⲱⲱⲣⲉ ⲉⲃⲟⲗ ⲛⲧⲇⲓⲁⲑⲏⲕⲏ ⲉⲧϩⲛ ⲧⲙⲏⲧⲉ ⲛⲓⲟⲩⲇⲁ 
ⲁⲩⲱ ϩⲛ ⲧⲙⲏⲧⲉ ⲛⲑⲓⲗ︦ⲏ︦ⲙ︦ ⲁⲩⲱ ⲟⲛ ϫⲉ ⲉⲛⲉ ϩⲛ ⲟⲩⲥⲟⲗⲥⲗ ⲉϫⲛ ⲙⲙⲟⲛ ϩⲛ 
ⲟⲩϫⲡⲓⲟ ⲛⲧⲟϥ ⲛϩⲟⲩⲟ. ⲁϥϫⲟⲟⲥ ⲟⲛ ⲛϭⲓ ⲙⲓⲭⲁⲓⲁⲥ ⲡⲉⲡⲣⲟⲫⲏⲧⲏⲥ ϫⲉ ⲧⲙⲉⲣⲓⲥ 
ⲙⲡⲁⲗⲁⲟⲥ ⲁⲩϣⲓⲧⲥ ϩⲛ ⲟⲩⲛⲟⲩϩ ⲛϣⲓ ⲉⲓⲱϩⲉ ⲁⲩⲱ ϫⲉ ⲉⲛⲉ ϩⲉⲛ ⲉⲃⲟⲗϩⲙ 
ⲡⲛⲟⲩⲧⲉ ⲛⲉ ⲛⲉⲛⲧⲁⲩϣⲓ ⲛⲧⲙⲉⲣⲓⲥ ⲉⲧⲙⲙⲁⲩ ⲛⲑⲉ ⲙⲡⲉⲛⲧⲁϥϣⲓ ⲙⲡⲏⲓ 
ⲙⲡϫⲟⲉⲓⲥ ϩⲛ ⲑⲓⲗ︦ⲏ︦ⲙ︦ ⲁⲩⲱ ⲛⲑⲉ ⲙⲡⲧⲱϣ ⲙⲡϭⲉⲣⲱⲃ ⲥⲛⲁⲩ ⲡⲥⲁ ⲙⲛ 
ⲡⲉⲥⲕ ⲛⲟⲩϩ ⲛⲧⲁⲛϣⲣⲡ ϫⲟⲟⲩ ϫⲓⲛ ⲙⲙⲟⲛ ϩⲉⲛ ⲉⲃⲟⲗ <note note="sic exit">.</note>
<pb xml:id="ⲡ︦ⲅ︦"/> ⲟⲩⲟⲣⲅⲏ ⲟⲩϭⲱⲛⲧ ⲉϫⲛ ⲟⲩϭⲱⲛⲧ ⲟⲩⲥⲁϩⲟⲩ ⲉϫⲛ ⲟⲩⲥⲁϩⲟⲩ ⲟⲩϩⲁⲡ 
ⲙⲛ ⲟⲩⲥⲛⲟϥ ⲉϫⲛ ⲟⲩϩⲁⲡ ⲙⲛ ⲟⲩⲥⲛⲟϥ ⲉϩⲣⲁⲓ ⲉϫⲛ ⲧⲁⲡⲉ ⲛⲛⲉⲧⲉⲓⲣⲉ ⲏ 
ⲛⲉⲧⲛⲁⲉⲓⲣⲉ ⲛⲛⲓϩⲃⲏⲟⲩⲉ ⲙⲡⲟⲛⲏⲣⲟⲛ ϩⲣⲁⲓ ⲛϩⲏⲧⲛ ⲛⲟⲩⲟⲉⲓϣ ⲛⲓⲙ ⲛⲑⲉ ⲟⲛ 
ⲉⲧⲉ ⲟⲩⲛⲁ ⲉϫⲛ ⲟⲩⲛⲁ ⲟⲩⲥⲙⲟⲩ ⲉϫⲛ ⲟⲩⲥⲙⲟⲩ ⲟⲩⲭⲁⲣⲓⲥ ⲉϫⲛ ⲟⲩⲭⲁⲣⲓⲥ 
 
ⲟⲩϭⲟⲙ ⲉϫⲛ ⲟⲩⲙⲛⲧϫⲱⲱⲣⲉ ⲉϫⲛ ⲧⲁⲡⲉ ⲛⲛⲉⲧⲉⲓⲣⲉ ⲏ ⲛⲉⲧⲛⲁⲉⲓⲣⲉ ⲛϩⲉⲛ 
ⲙⲛⲧⲙⲉ ϩⲣⲁⲓ ⲛϩⲏⲧⲛ ⲛⲟⲩⲟⲉⲓϣ ⲛⲓⲙ. ⲏ ⲟⲩⲡⲁⲣⲁ ⲡϣⲓ ⲛⲟⲩ ⲛⲧⲟϥ ⲡⲉ ⲡⲓ
ϣⲁϫⲉ ϫⲉ ⲧⲱⲱⲃⲉ ⲏ ϫⲉ ϫⲓ ⲕⲃⲁ ⲉϩⲟⲩⲉ ϩⲁϩ ⲛϣⲁϫⲉ ⲛⲧⲉⲓϩⲉ ⲉⲁⲓϫⲟⲟⲩ ϩⲙ 
ⲡⲁⲙⲕⲁϩ ⲛϩⲏⲧ ⲉⲛⲧⲁⲓ ϫⲟⲟϥ ⲉⲧⲉⲧⲛⲥⲱⲧⲙ ⲛⲉⲥⲛⲏⲩ ϩⲙ ⲡⲙⲁ ⲛⲧⲁⲛϩⲙⲟⲟⲥ 
ⲙⲙⲁⲩ ϩⲓ ⲡⲧⲟⲟⲩ ⲡⲃⲟⲗ ⲛⲧⲥⲩⲛⲁⲅⲱⲅⲏ ⲉⲛϩⲏⲛ ⲉϩⲟⲩⲛ ⲉⲧⲡⲉⲧⲣⲁ ⲏ ⲧⲥⲓⲃⲧ 
ϫⲉ ⲛⲧⲁⲓⲧⲛⲛⲟ<pb xml:id="ⲡ︦ⲇ︦"/>ⲟⲩ ⲛⲥⲱⲧⲛ ⲟⲛ ⲙⲡⲟⲟⲩ ⲉⲧⲣⲉ ⲧⲉⲧⲛⲉⲓⲙⲉ ϫⲉ ⲡⲙⲕⲁϩ 
ⲛϩⲏⲧ ⲥⲁϣⲉ ⲛⲑⲉ ⲉⲛⲧⲁⲧⲉⲧⲛⲛⲁⲩ ⲉⲡⲉϥⲥⲓϣⲉ ⲉϥⲣ ϩⲟⲩⲟ ϩⲙ ⲡⲕⲱⲧⲉ ⲙⲡⲙⲁ 
ⲛⲧⲁⲓϫⲟⲟⲥ ⲛⲏⲧⲛ ⲉⲧⲃⲏⲏⲧϥ ϫⲉ ⲉⲛⲧⲁ ⲡⲛⲟⲩⲧⲉ ϣⲁϫⲉ ⲁⲛ ⲛⲙⲙⲁⲓ ϫⲉ ⲛⲛⲉ 
ⲟⲩⲁ ⲙⲉⲉⲩⲉ ⲟⲛ ⲉϩⲟⲩⲟ ⲉⲑⲉ ⲉⲧϥⲥⲱⲧⲙ ⲉⲣⲟⲓ ⲙⲙⲟⲥ ⲁⲗⲗⲁ ϫⲉ ⲡⲙⲁ ⲡⲉ 
ⲡⲁⲓ ⲛⲧⲁⲩⲕⲱ ⲛⲟⲩϫⲣⲟⲡ ϩⲁ ⲣⲁⲧ ⲉⲧⲙⲕⲁⲁⲧ ⲉⲉⲓ ⲛⲏⲧⲛ ⲉϩⲟⲩⲛ ϩⲙ ⲡⲉϩⲟⲟⲩ 
ⲉⲛⲧⲁⲓϫⲟⲟⲥ ⲛⲏⲧⲛ ϫⲉ ⲁϣ ⲡⲉ ⲁⲩⲱ ϫⲉ ϣⲁ ϩⲟⲩⲛ ⲉⲧⲉⲛⲟⲩ ⲛⲱⲛⲉ ⲛϫⲣⲟⲛ ϩⲓ 
ⲧⲉϩⲓⲏ ⲁⲩⲱ ϩⲙ ⲡⲁⲓ ⲉⲛⲧⲁⲓϫⲟⲟⲥ ϫⲉ ⲛⲑⲉ ⲉⲧⲉ ⲙⲡⲉⲓⲥⲱⲟⲩϩ ⲉϩⲟⲩⲛ ⲛⲙⲙⲏⲧⲛ 
ϩⲛ ⲟⲩⲥⲟⲟⲩⲧⲛ ⲏ ⲟⲩⲧⲱⲧ ⲛϩⲏⲧ ⲉϣⲗⲏⲗ ⲏ ⲛⲧⲟϥ ⲉⲙⲉϣⲧ ⲟⲩϣⲁϫⲉ ⲛⲧⲉ 
ⲡⲛⲟⲩⲧⲉ ⲉⲓⲥ ϩⲟⲩⲟ ⲉⲥⲁϣϥ ⲛⲉⲃⲟⲧ ⲛϯⲛⲁⲥⲱⲟⲩϩ ⲁⲛ ⲟⲛ ⲧⲉⲛⲟⲩ. ⲉⲧⲃⲉ ⲟⲩ 
 
ϩⲱⲱϥ. ⲙⲏ ⲉⲃⲟⲗ ⲁⲛ ϫⲉ ϯⲁⲡⲥ ⲛⲣⲱⲙⲉ ⲛⲧⲁ ⲡⲛⲟⲩⲧⲉ <pb xml:id="ⲡ︦ⲉ︦"/> ⲁⲁⲩ ⲛϣⲙⲙⲟ 
ⲉⲣⲟⲛ ϩⲛ ⲉⲃⲟⲧ ⲥⲛⲁⲩ ⲉⲧⲃⲉ ⲛⲓϩⲃⲏⲟⲩⲉ ⲛⲗⲟⲓⲙⲟⲥ ⲉⲧⲉ ⲙⲡⲉⲛⲥⲁϩⲱⲛ ⲉⲃⲟⲗ 
ⲙⲙⲟⲟⲩ ⲉⲧⲙⲁⲁⲩ ϣⲁ ϩⲟⲩⲛ ⲉⲧⲉⲛⲟⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ. ⲛⲁϣ ⲛϩⲉ 
ⲉⲩⲥⲓϣⲉ ⲁⲛ ⲡⲉ ⲡⲉⲙⲕⲁϩ ⲛϩⲏⲧ ⲉⲣⲉ ⲛⲉϥϩⲃⲏⲩⲉ ⲛⲥⲓϣⲉ ⲣ ⲙⲛⲧⲣⲉ ϩⲁⲣⲟϥ 
ⲏ ⲉⲩⲧⲏϩ ⲛⲙⲙⲁϥ ⲛⲑⲉ ⲛⲟⲩⲛⲕⲁ ⲉϥϩⲟⲗϭ ⲉⲁⲩⲥⲓϣⲉ ⲉϥⲟϣ ⲉϥⲧⲏϩ ⲛⲙ
ⲙⲁϥ ϥⲓ ⲙⲙⲁⲩ ⲙⲡⲉϩⲗⲟϭ ⲉⲧⲛϩⲏⲧϥ ⲛⲑⲉ ⲛⲧⲁⲛⲡⲱϩ ⲛⲛⲓϣⲧⲏⲛ ⲉⲁⲛⲥⲱⲗⲡ 
ⲛⲛⲁⲛⲥⲱⲛⲏ ⲛⲛⲉⲛⲧⲁⲩⲣ ⲛⲟⲃⲉ ϩⲣⲁⲓ ⲛϩⲏⲧⲛ ⲛⲑⲉ ⲛϩⲉⲛ ⲙⲁⲧⲟⲓ ϫⲉ ⲁⲩⲣ 
ⲛⲟⲃⲉ ⲉⲡⲉⲩⲣⲣⲟ ⲓ︦ⲥ︦ ⲁⲛⲡⲱⲧ ⲛⲥⲱⲟⲩ ⲁⲛϫⲟⲟⲩⲥⲟⲩ ⲉⲃⲟⲗ ⲛϩⲏⲧⲛ ⲉⲛⲉⲛⲥⲛⲏⲩ 
ⲛⲉ ⲉⲛⲉⲛϣⲏⲣⲉ ⲛⲉ ⲉⲛⲉⲛϣⲃⲣ ϩⲙϩⲁⲗ ⲛⲉ ⲉⲛⲉⲛϣⲃⲣ ⲙⲁⲧⲟⲓ ⲛⲉ ⲙⲡⲓϫⲟⲉⲓⲥ 
ⲛⲟⲩⲱⲧ ⲡⲛⲟⲩⲧⲉ ⲡⲣⲣⲟ ⲡⲡⲁⲛⲧⲟⲕⲣⲁⲧⲱⲣ. ⲱ ⲡⲓⲛⲟϭ ⲛϩⲏⲃⲉ ⲉⲃⲟⲗϫⲉ ⲉϣϫⲉ 
ⲟⲩⲙⲕⲁϩ ⲛϩⲏⲧ ⲡⲉ <pb xml:id="ⲡ︦︦ϝ︦"/> ϫⲉ ⲁ ⲡⲛⲟⲩⲧⲉ ⲛⲟⲩϫⲉ ⲉⲃⲟⲗϩⲛ ⲛⲉϥⲥⲩⲛⲁⲅⲱⲅⲏ 
ⲛⲛⲉⲛⲧⲁⲩⲧⲁϩⲟⲟⲩ ⲉⲩⲉⲓⲣⲉ ⲛϩⲉⲛ ⲃⲟⲧⲉ ϩⲣⲁⲓ ⲛϩⲏⲧⲛ ⲛⲥⲉⲛⲁϣⲱⲱⲧ ⲣⲱ ⲁⲛ 
ⲙⲡⲟⲉⲓⲕ ⲙⲛ ⲡⲙⲟⲟⲩ ϩⲙ ⲡⲙⲁ ⲉⲛⲧⲁ ⲡⲟⲩⲁ ⲡⲟⲩⲁ ⲟⲩⲉϣ ⲃⲱⲕ ⲉⲣⲟϥ ⲉⲓⲉ 
ⲟⲩⲙⲕⲁϩ ⲛϩⲏⲧ ⲛⲟⲩⲏⲣ ⲡⲉ ϩⲙ ⲡⲙⲁ ⲉⲧⲛⲛⲁⲃⲱⲕ ⲉⲙⲁⲩ ⲉⲛⲛⲁⲩ ⲉⲛⲉⲧⲛⲁ
 
ⲙⲟⲩ ϩⲛ ⲛⲉⲩϩⲃⲏⲩⲉ ⲛⲕⲣⲟϥ ⲉⲧⲟⲩⲉⲓⲣⲉ ⲙⲙⲟⲟⲩ ⲛϩⲱⲡ ϩⲣⲁⲓ ϩⲛ ⲛⲓⲥⲩⲛⲁ
ⲅⲱⲅⲏ ⲉⲩⲛⲟⲩϫⲉ ⲙⲙⲟⲟⲩ ⲉⲃⲟⲗϩⲛ ⲙⲙⲁ ⲛⲙⲧⲟⲛ ⲉⲧϩⲛ ⲧⲙⲛⲧⲉⲣⲟ ⲛⲙⲡⲏⲩⲉ 
ⲉϩⲣⲁⲓ ⲉⲡⲕⲱϩⲧ ⲉⲧⲉ ⲙⲉϥⲱϣⲙ ⲡⲙⲁ ⲉⲧⲉ ⲙⲛ ⲙⲟⲟⲩ ⲉⲙⲛ ⲟⲉⲓⲕ ⲛϩⲏⲧϥ ⲉⲙⲛ 
ⲗⲁⲁⲩ ⲙⲙⲟⲧⲛⲉⲥ ⲛϩⲏⲧϥ. ⲥⲱⲧⲙ ⲉⲡⲉⲓϣⲁϫⲉ ⲛⲧⲛϯ ϩⲧⲏⲛ ⲉⲣⲟϥ ⲛⲉⲧⲙⲟⲩ 
ⲟⲛ ⲏ ⲛⲉⲧⲛⲁⲙⲟⲩ ϩⲣⲁⲓ ⲛϩⲏⲧⲛ ⲛⲉ ⲧⲛⲛⲁϫⲟⲟⲥ ⲉⲣⲟⲟⲩ ⲧⲏⲣⲟⲩ ϫⲉ ϩⲉⲛ 
ⲇⲓⲕⲁⲓⲟⲥ ⲛⲉ ⲏ ϫⲉ ϩⲉⲛ ⲡⲁⲣⲑⲉⲛⲟⲥ ⲛⲉ ⲏ ϫⲉ ⲁⲩⲃⲱⲕ ⲉϩⲟⲩⲛ ⲉⲡⲱⲛϩ ⲏ ϫⲉ 
ⲁⲩϫⲓ ⲙⲡⲉⲕⲗⲟⲙ <note note="sic exit">.</note>
<pb xml:id="ϥ︦ⲉ︦"/>ⲫⲏⲧⲏⲥ ϫⲟⲟϥ ϫⲉ ⲁϥϯ ϩⲓⲱⲱϥ ⲛⲟⲩϣⲧⲏⲛ ⲛϫⲓ ⲕⲃⲁ ⲉⲧⲉ ⲡⲛⲟⲩⲧⲉ 
ⲡⲉ ⲁⲩⲱ ⲡⲉϥⲣϣⲱⲛ ⲛⲑⲉ ⲛⲟⲩⲧⲱⲱⲃⲉ ⲉϥⲛⲁⲧⲱⲱⲃⲉ ⲛⲟⲩⲛⲟϭⲛⲉϭ ⲛⲛϫⲁϫⲉ 
ⲁⲩⲱ ⲛⲉⲧⲙⲟⲥⲧⲉ ⲙⲙⲟⲕ ϥⲛⲁⲧⲱⲱⲃⲉ ⲛⲁⲩ ⲡⲉⲛⲧⲁϥⲥⲉⲕ ⲏⲥⲁⲩ ⲉⲡⲉⲥⲏⲧ ⲉⲧⲉ 
ⲡⲛⲟⲩⲧⲉ ⲡⲉ ⲕⲁⲧⲁ ⲡⲉⲧⲉⲣⲉ ⲡⲉⲡⲣⲟⲫⲏⲧⲏⲥ ϫⲱ ⲙⲙⲟϥ ϫⲉ ⲁⲛⲟⲕ ⲁⲓⲥⲉⲕ 
ⲏⲥⲁⲩ ⲉⲡⲉⲥⲏⲧ ⲁⲓϭⲱⲗⲡ ⲉⲃⲟⲗ ⲛⲛⲉⲧϩⲏⲡ ⲛⲧⲁⲩ ⲉⲙⲛ ϣϭⲟⲙ ⲉⲧⲣⲉⲩϩⲱⲡ 
ⲛⲧⲟϥ ⲟⲛ ⲡⲉⲧⲥⲱⲕ ⲏ ⲡⲉⲧⲛⲁⲥⲱⲕ ⲉⲡⲉⲥⲏⲧ ⲛⲛⲉⲧⲉⲓⲣⲉ ⲏ ⲛⲉⲧⲛⲁⲉⲓⲣⲉ ⲛϩⲉⲛ 
ϫⲱϩⲙ ⲙⲛ ϩⲉⲛ ⲥⲱⲱϥ ⲙⲛ ϩⲱⲃ ⲛⲓⲙ ⲛⲕⲣⲟϥ ϩⲣⲁⲓ ⲛϩⲏⲧⲧⲏⲩⲧⲛ 
ⲧⲉⲛⲟⲩ ⲛⲥⲩⲛⲁⲅⲱⲅⲏ ⲁϥϭⲱⲗⲡ ⲉⲃⲟⲗ ⲛⲛⲉⲧⲑⲏⲡ ⲛⲧⲁⲩ ⲙⲙⲛ ϣϭⲟⲙ 
 
ⲉⲧⲣⲉⲩϩⲱⲡ ⲉⲡⲛⲟⲩⲧⲉ ⲉⲣⲱⲙⲉ ⲁⲛ. ⲛⲟⲉⲓ ⲙⲡⲉⲧⲛϫⲱ ⲙⲙⲟϥ ⲛⲧⲱⲧⲛ ⲛⲉⲧϩⲱⲧⲃ 
ⲙⲙⲟⲟⲩ ⲙⲁⲩⲁⲁⲩ ϩⲛ ⲛⲥⲟⲧⲃⲉϥ ⲙⲡⲛⲟⲃⲉ <pb xml:id="ϥ︦︦ϝ︦"/> ⲉⲧⲉ ⲛⲉⲩϩⲃⲏⲟⲩⲉ ⲧⲏⲣⲟⲩ 
ⲛⲉ ⲛⲕⲣⲟϥ ϫⲉ ⲉⲛⲉⲟⲩⲟⲛϩ ⲉⲛⲣⲱⲙⲉ ϩⲛ ⲛⲉⲛϩⲃⲏⲟⲩⲉ ⲛⲃⲟⲧⲉ ⲉⲛϩⲏⲡ ⲇⲉ 
ⲉⲡⲛⲟⲩⲧⲉ ϩⲛ ⲛⲉⲛϩⲃⲏⲟⲩⲉ ⲙⲡⲟⲛⲏⲣⲟⲛ ⲉⲓⲉ ⲙⲁⲣⲉ ⲡⲟⲩⲁ ⲡⲟⲩⲁ ⲏ ⲡⲣⲱⲙⲉ 
ⲡⲣⲱⲙⲉ ϫⲱⲕ ⲉⲃⲟⲗ ⲛⲛⲉϥⲁⲛⲟⲙⲓⲁ ⲉⲃⲟⲗϫⲉ ⲉⲣⲉ ⲛⲁⲣ ⲟⲩ ⲛⲁⲓ ⲏ ⲛⲁⲕ ⲛⲧⲟⲕ 
ⲉⲩϣⲁⲛⲥⲟⲩⲛ ⲛⲉⲛⲡⲉⲑⲟⲟⲩ ⲏ ⲉⲩϣⲁⲛⲉⲓⲙⲉ ⲉⲣⲟⲟⲩ. ⲉⲣⲉ ⲛⲉⲛⲛⲟⲃⲉ ϩⲏⲡ ⲉⲛ
ⲣⲱⲙⲉ ⲉⲩⲟⲩⲟⲛϩ ⲉⲡⲛⲟⲩⲧⲉ ⲉⲓⲉ ϩⲛ ϩⲁϩ ⲛⲥⲙⲟⲧ ⲏ ⲛϩⲁϩ ⲛⲧⲱϣ ϥⲛⲁϭⲱⲗⲡ 
ⲉⲃⲟⲗ ⲛϩⲉⲛ ⲥⲱⲱϥ ⲙⲛ ϩⲉⲛ ϫⲱϩⲙ ⲙⲛ ϩⲱⲃ ⲛⲓⲙ ⲛⲕⲣⲟϥ ⲉⲧⲛⲉⲓⲣⲉ ⲙⲙⲟ
ⲟⲩ ⲏ ⲉⲧⲛⲛⲁⲁⲩ ϩⲣⲁⲓ ϩⲛ ⲛⲓⲥⲩⲛⲁⲅⲱⲅⲏ ⲛⲟⲩⲟⲉⲓϣ ⲛⲓⲙ. ⲛⲟⲩϣⲓⲡⲉ ⲁⲛ ⲡⲉ 
ⲙⲛ ⲟⲩⲛⲟϭⲛⲉϭ ⲙⲡⲥⲱⲟⲩϩ ⲉϩⲟⲩⲛ ⲉⲛⲧⲁ ⲛⲉⲛⲉⲓⲟⲧⲉ ⲥⲟⲟⲩϩϥ ⲉϩⲟⲩⲛ ϩⲛ 
ϩⲉⲛ ϩⲓⲥⲉ ⲁⲩⲧⲟϭϥ ϩⲛ ⲙⲙⲟⲕϩⲥ ϩⲓⲧⲙ ⲡⲉⲛⲧⲁϥϯ ϭⲟⲙ ⲛⲁⲩ ⲓ︦ⲥ︦ ⲉⲓϣⲁⲛ
ϫⲟⲟⲥ ⲕⲁⲧⲁ ⲡⲉⲧⲥⲏϩ ϫⲉ ⲁ <note note="sic exit">.</note>
<pb xml:id="ⲣ︦ⲉ︦"/> ⲛⲑⲉ ⲟⲛ ⲉⲧⲉ ⲙⲡⲓϫⲟⲟⲥ ⲛⲉ ϫⲉ ⲛⲓⲙ ⲛⲉ ⲏ ϫⲉ ⲟⲩ ⲛⲉ ⲛⲕⲟⲟⲩⲉ 
ⲧⲏⲣⲟⲩ ⲉⲧⲥⲏϩ ϩⲛ ⲛⲉⲡⲓⲥⲧⲟⲗⲏ ⲧⲏⲣⲟⲩ. ⲁⲩⲱ ⲙⲉϣⲁⲕ ⲣⲱ ⲡⲓⲛⲉ ⲡⲉ ⲡⲁⲓ ⲛⲙ
ⲙⲣⲣⲉ ⲛⲕⲁⲕⲉ ⲉⲛⲧⲁ ⲡⲛⲟⲩⲧⲉ ⲥⲛϩ ⲛⲁⲅⲅⲉⲗⲟⲥ ⲛϩⲏⲧⲟⲩ ⲉⲛⲧⲁⲩⲕⲱ ⲛⲥⲱⲟⲩ 
 
ⲛⲧⲉⲩⲁⲣⲭⲏ ⲁϥⲛⲟϫⲟⲩ ⲉϩⲣⲁⲓ ⲉⲁⲙⲛⲧⲉ ⲉⲁϥⲟⲩⲟⲛϩϥ ⲉⲃⲟⲗϩⲛ ϩⲉⲛ ⲙⲟϫϩ 
ⲙⲛ ϩⲉⲛ ⲫⲁⲥⲕⲓⲁ ⲉⲩⲙⲏⲣ ⲛϩⲏⲧϥ ⲏ ⲉⲩⲟⲧⲡ ⲉϩⲟⲩⲛ ⲉⲣⲟϥ ϩⲛ ϩⲉⲛ ⲥⲛⲁⲩϩ 
ⲙⲛ ⲟⲩϩⲧⲟⲙⲧⲙ ⲛⲑⲉ ⲛⲛⲉⲛⲧⲁⲩⲧⲁⲁⲥ ⲛⲥⲟⲇⲟⲙⲁ ⲙⲛ ⲅⲟⲙⲟⲣⲣⲁ ⲁⲩⲱ 
ⲙⲉϣⲁⲕ ⲟⲛ ⲡⲓⲛⲉ ⲡⲉ ⲡⲁⲓ ⲙⲡⲉⲛⲧⲁϥϫⲟⲟϥ ϫⲉ ϯⲛⲁⲥⲟⲟⲩⲧⲛ ⲙⲡⲁⲧⲟⲟⲩⲉ 
ⲉⲃⲟⲗ ⲉϫⲛ ϯⲇⲟⲩⲙⲁⲓⲁ ⲁϥⲟⲩⲟⲛϩϥ ⲉⲃⲟⲗ ϩⲛ ϩⲉⲛ ⲁⲛⲍⲱⲛⲏ ⲙⲛ ϩⲉⲛ ⲫⲁⲥ
ⲕⲓⲁ ⲉϥϩⲱⲙ ⲉϫⲱⲟⲩ ⲉⲧⲃⲉ ⲡⲁⲓ ⲣⲱ ⲁⲓϫⲟⲟⲥ ⲛⲏⲧⲛ ⲛⲉⲥⲛⲏⲩ ϩⲙ ⲡⲏⲓ ⲙⲡ
ⲛⲟⲩⲧⲉ ϩⲓ ⲑⲏ ⲙⲡⲉⲑⲩⲥⲓⲁⲥⲧⲏⲣⲓⲟⲛ ϩⲙ ⲡⲉϩⲟⲟⲩ ⲉⲛⲧⲁⲛⲉⲓⲣⲉ ⲛϩⲏⲧϥ ⲛϩⲉⲛ 
ϩⲃⲏⲩⲉ ⲛⲥⲓϣⲉ <pb xml:id="ⲣ︦︦ϝ︦"/> ϫⲉ ϩⲱ ⲉⲣⲱⲧⲛ ⲉⲧⲉⲧⲛⲣⲓⲙⲉ ϩⲱ ⲉⲣⲱⲧⲛ ⲏ ϫⲉ ⲁⲧⲉⲧⲛ
ⲣⲓⲙⲉ ⲏ ϫⲉ ⲙⲡⲉⲧⲛⲣⲓⲙⲉ ⲁ ⲧⲥⲏϥⲉ ⲟⲩⲱ ⲉⲥϯϩⲉ ϩⲛ ⲧⲡⲉ ⲉⲥϫⲏⲣ ⲁⲩⲱ ⲉⲥⲧⲁⲁⲧⲉ 
ϩⲛ ⲛϭⲓϫ ⲙⲡⲉⲛⲧⲁϥⲧⲁⲁⲥ ⲉⲧⲟⲟⲧϥ ⲉⲧⲥⲃⲧⲱⲧ ⲉⲕⲱⲛⲥ ⲥⲛⲁⲕⲧⲟⲥ ⲛⲥⲉⲓ ⲉϫⲛ 
ϯⲇⲟⲩⲙⲁⲓⲁ ⲧⲉⲛⲧⲁⲓϫⲟⲟⲥ ⲛⲏⲧⲛ ⲉⲧⲃⲏⲏⲧⲉ ϩⲛ ⲕⲉⲉⲡⲓⲥⲧⲟⲗⲏ ⲙⲡⲟⲩⲡⲓⲥⲧⲉⲩⲉ 
ⲇⲉ ⲛϭⲓ ⲛⲉⲧⲟⲩⲏϩ ⲛϩⲏⲧⲥ ϣⲁⲛⲧⲉ ⲧⲥⲏϥⲉ ⲉⲓ ⲛⲥⲧⲁⲕⲟⲟⲩ ϫⲉ ⲙⲡⲟⲩϩⲟⲣⲟⲩ 
ⲉⲣⲟⲟⲩ ϩⲙ ⲡⲧⲣⲉⲩⲥⲱⲧⲙ ⲉⲡⲉϩⲣⲟⲟⲩ ⲛⲧⲥⲁⲗⲡⲓⲅⲝ ⲛⲑⲉ ⲉⲧⲉⲣⲉ ⲡⲉ ⲡⲣⲟⲫⲏⲧⲏⲥ 
ϫⲱ ⲙⲙⲟⲥ ⲟⲩⲇⲉ ⲙⲡⲟⲩⲛϩⲉⲧ ⲡⲉⲛⲧⲁϥⲣ ϣⲣⲡ ⲧⲁⲙⲟⲟⲩ ϫⲉ ⲙⲡⲣⲧⲣⲉ ⲛⲉⲧ
 
ϣⲟⲟⲡ ϩⲛ ϯⲟⲩⲇⲁⲓⲁ ⲣⲁϣⲉ ⲉϥϭⲱϣⲧ ⲅⲁⲣ ⲉⲡⲟⲩⲉ ⲛϭⲓ ⲡⲉⲧⲉ ⲛⲥⲉⲥⲟⲩⲛ ⲙⲙⲟϥ 
ⲁⲛ ϫⲉ ⲛⲓⲙ ⲡⲉ ⲉϥⲥⲃⲧⲱⲧ ⲉϩⲱⲙ ⲙⲡⲉϥⲧⲟⲟⲩⲉ ⲉϫⲛ ⲛⲉⲧϩⲛ ϯⲇⲟⲩⲙⲁⲓⲁ ⲙⲛ 
ⲛⲉⲧⲁⲡⲁⲧⲁ ϩⲛ ⲧⲉⲥⲙⲏⲧⲉ ϩⲛ ϩⲉⲛ ϩⲩⲇⲟⲛⲏ ⲉⲩⲥⲟⲟϥ ⲙⲏ ⲣⲱⲙⲉ ⲛⲓⲙ ⲥⲟ 
<note note="sic exit">.</note> 
<pb xml:id="ⲣ︦ⲕ︦ⲉ︦"/> [.....] ⲛⲧⲙⲓⲛⲉ ⲙⲡⲉⲛⲧⲁⲩϫⲟⲟⲥ ⲉⲧⲃⲏⲏⲧϥ ϫⲉ ⲟⲩⲉⲃⲓⲱ ⲅⲁⲣ 
ⲡⲉⲧⲧⲗⲧⲗ ⲉⲃⲟⲗϩⲛ ⲛⲉⲥⲡⲟⲧⲟⲩ ⲛⲟⲩⲥϩⲓⲙⲉ ⲙⲡⲟⲣⲛⲏ ⲙⲛⲛⲥⲱⲥ ⲕⲛⲁϭⲛⲧⲥ 
ⲉⲥⲥⲁϣⲉ ⲉⲩⲥⲓϣⲉ ⲙⲏ ⲉⲧⲃⲉ ⲛⲉⲛⲧⲁⲩϣⲱⲱϭⲉ ⲁⲛ ϩⲙ ⲡⲓϣⲱⲛⲉ ⲏ ⲛⲧⲁ 
ⲡⲓϣⲱⲛⲉ ϣⲟⲟϭⲟⲩ ⲛⲧⲁ ⲡⲙⲕⲁϩ ⲛϩⲏⲧ ϩⲣⲟϣ ⲉϩⲣⲁⲓ ⲉϫⲛ ⲛⲉⲡⲣⲟⲫⲏⲧⲏⲥ 
ϫⲓⲛ ⲛϣⲟⲣⲡ ⲛⲑⲉ ⲛⲟⲩⲱⲛⲉ ⲕⲁⲧⲁ ⲡⲉⲛⲧⲁⲩϫⲟⲟϥ ϫⲉ ⲁⲩⲙⲟⲩⲕϩ ⲙⲡⲁⲱⲛϩ 
ϩⲛ ⲟⲩϣⲏⲓ ⲁⲩⲧⲁⲗⲟ ⲛⲟⲩⲱⲛⲉ ⲉϫⲱⲓ ⲁ ϩⲉⲛ ⲙⲟⲟⲩ ⲡⲱϩⲧ ⲉϫⲛ ⲧⲁⲁⲡⲉ 
ⲁⲓϫⲟⲟⲥ ϫⲉ ⲁϥⲕⲁⲁⲧ ⲛⲥⲱϥ ⲙⲡϥⲕⲁⲁϥ ϭⲉ ⲛⲥⲱϥ ⲛⲑⲉ ⲉⲧⲟⲩϫⲱ ⲙⲙⲟⲥ ϫⲉ 
ⲁⲓⲱϣ ⲉϩⲣⲁⲓ ⲟⲩⲃⲉ ⲡⲉⲕⲣⲁⲛ ⲡϫⲟⲉⲓⲥ ϩⲛ ⲟⲩϣⲏⲓ ⲙⲡⲉⲥⲏⲧ ⲁⲕⲥⲱⲧⲙ ⲉⲧⲁⲥⲙⲏ 
ⲙⲡⲣϩⲱⲛ ⲛⲛⲉⲕⲙⲁⲁϫⲉ ⲉⲡⲁⲧⲱⲃϩ ⲁⲕϩⲱⲛ ⲉϩⲟⲩⲛ ⲉⲧⲁⲃⲟⲏⲑⲓⲁ ϩⲙ ⲡⲉ
ϩⲟⲟⲩ ⲉⲛⲧⲁⲓⲉⲡⲓⲕⲁⲗⲉⲓ ⲙⲙⲟⲕ ⲁⲕϫⲟⲟⲥ ⲛⲁⲓ ϫⲉ ⲙⲡⲣⲣ ϩⲟⲧⲉ ⲁⲕϯ ϩⲁⲡ 
 
ⲡϫⲟⲉⲓⲥ ⲉⲛϩⲁⲡ ⲛⲧⲁⲯⲩ<pb xml:id="ⲣ︦ⲕ︦︦ϝ︦"/>ⲭⲏ ⲁⲕⲥⲱⲧⲉ ⲙⲡⲁⲱⲛϩ ⲁⲕⲛⲁⲩ ⲡϫⲟⲉⲓⲥ 
ⲉⲛⲁϣⲧⲟⲣⲧⲣ ⲁⲕⲛⲁⲩ ⲅⲁⲣ ⲁⲩⲱ ⲙⲡⲓϩⲱⲡ ⲉⲣⲟⲕ ⲁⲕⲕⲣⲓⲛⲉ ⲙⲡⲁϩⲁⲡ ⲟⲩⲇⲉ 
ϩⲱⲱϥ ⲡⲉⲧⲟⲩϫⲱ ⲙⲙⲟϥ ⲉⲧⲃⲉ ⲛⲉⲧϣⲟⲟϭⲉ ϩⲙ ⲡⲓϣⲱⲱϭⲉ ⲙⲡⲉⲩⲟⲩⲱϣ ⲁⲛ 
ⲡⲉ ⲁⲙⲁϩⲧⲉ ⲙⲙⲟⲟⲩ ⲉⲡⲉϥϩⲱϩ ⲏ ⲉⲧⲙϩⲱϩ ⲙⲙⲟϥ ⲛϩⲏⲧⲟⲩ ϣⲁⲛⲧϥϭⲙ
ϭⲟⲙ ϩⲙ ⲡⲉⲩⲥⲱⲙⲁ. ⲡⲉϫⲁⲩ ϫⲉ ⲕⲛⲁⲧⲱⲱⲃⲉ ⲛⲁⲩ ⲡϫⲟⲉⲓⲥ ⲛⲟⲩⲧⲱⲱⲃⲉ ⲕⲁⲧⲁ 
ⲛⲉϩⲃⲏⲩⲉ ⲛⲛⲉⲩϭⲓϫ ⲕⲛⲁⲧⲱ [....] ⲛⲁⲩ ⲛⲟⲩϩⲓⲥⲉ ϩⲁ ⲧϭⲟⲙ ⲙⲡⲉⲩϩⲏⲧ ⲛⲧⲟⲕ 
ⲕⲛⲁⲡⲱⲧ ⲛⲥⲱⲟⲩ ϩⲛ ⲧⲉⲕⲟⲣⲅⲏ ⲁⲩⲱ ⲛⲅⲟϫⲛⲟⲩ ⲉⲃⲟⲗ ϩⲁ ⲡⲉⲥⲏⲧ ⲛⲧⲡⲉ 
ⲡϫⲟⲉⲓⲥ. ⲏ ⲉⲣⲉ ⲛⲉⲡⲣⲟⲫⲏⲧⲏⲥ ϣⲁϫⲉ ⲉⲩⲱⲛⲉ ⲛⲁⲙⲉ ϫⲉ ⲁⲩⲧⲁⲗⲟϥ ⲉϫⲱⲟⲩ 
ⲏ ⲉⲩϫⲱ ⲙⲡⲁⲓ ⲁⲛ ⲉⲧⲃⲉ ⲡϣⲱⲛⲉ ⲛⲙⲕⲁϩ ⲛϩⲏⲧ ⲉⲧⲟⲩϣⲟⲟⲡ ⲛϩⲏⲧϥ ⲏ 
ⲉⲧϥⲛϩⲏⲧⲟⲩ ⲛⲧⲁϥϩⲣⲟϣ ⲉϩⲣⲁⲓ ⲉϫⲱⲟⲩ ⲛⲑⲉ ⲛⲟⲩⲱⲛⲉ ⲉⲧⲃⲉ ⲛⲉⲧⲟⲩⲛⲁⲩ 
ⲉⲣⲟⲟⲩ ⲉⲁⲩ<pb xml:id="ⲣ︦ⲕ︦ⲍ︦"/>ⲉⲓ ⲉϩⲣⲁⲓ ⲉⲡⲓϣⲱⲛⲉ ⲛⲗⲟⲓⲙⲟⲥ. ⲉⲛⲧⲁⲩϫⲟⲟⲥ ⲇⲉ ⲟⲛ ϫⲉ 
ⲁⲩⲧⲁⲗⲟ ⲛⲟⲩⲱⲛⲉ ⲉϫⲱⲓ ⲉⲧⲃⲉ ⲛⲛⲟϭⲛⲉϭ ⲛⲛⲉⲧⲙⲙⲁⲩ ⲉⲩⲑⲗⲓⲃⲉ ⲛⲧⲉⲩ
ⲯⲩⲭⲏ ϣⲁ ϩⲣⲁⲓ ⲉⲡⲙⲟⲩ ⲁⲩⲙⲟⲟⲩⲧⲟⲩ ⲅⲁⲣ ⲛⲁϣ ⲛϩⲉ ⲉⲣⲉ ⲟⲩⲁ ⲛⲁϣϫⲟⲟⲥ 
ϫⲉ ⲛⲥⲉϣⲱⲡⲉ ⲁⲛ ⲛϭⲓ ⲛⲉⲡⲣⲟⲫⲏⲧⲏⲥ ϩⲙ ⲡⲙⲕⲁϩ ⲛϩⲏⲧ ⲉⲧϩⲓϫⲱⲟⲩ ⲉⲧⲃⲉ 
 
ⲛⲉⲧϣⲟⲟϭⲉ ⲏ ⲛⲉⲧϣⲱⲱϭⲉ ⲛⲟⲩⲟⲉⲓϣ ⲛⲓⲙ ϩⲙ ⲡⲓϣⲱⲛⲉ ⲉⲡⲉⲓⲇⲏ ⲥⲉⲣ ϣⲣⲡ 
ⲛⲁⲩ ⲛⲧⲟⲟⲩ ⲉⲛⲉⲧϣⲟⲟⲡ ⲙⲛ ⲛⲉⲧⲛⲁϣⲱⲡⲉ. ⲟⲩ ⲙⲟⲛⲟⲛ ϫⲉ ⲥⲉⲛⲁⲩ ⲙⲡⲟⲩⲉ 
ⲉⲛⲉⲧⲛⲁϣⲱⲡⲉ ⲛⲛⲣⲱⲙⲉ ϩⲓϫⲙ ⲡⲕⲁϩ ϩⲁ ⲑⲏ ⲙⲡⲁⲧⲟⲩϣⲱⲡⲉ ⲁⲗⲗⲁ ⲁⲩ
ϣⲣⲡ ⲛⲁⲩ ⲟⲛ ⲏ ⲉⲓⲙⲉ ⲉⲛⲉⲧⲛⲁϣⲱⲡⲉ ⲛⲛⲣⲉϥⲣ ⲛⲟⲃⲉ ϩⲙ ⲡⲉϩⲟⲟⲩ ⲛⲧⲟⲣⲅⲏ 
ⲙⲛ ⲛⲉⲧⲛⲁϣⲱⲡⲉ ⲟⲛ ⲛⲛⲇⲓⲕⲁⲓⲟⲥ ⲛⲑⲉ ⲉⲧⲉⲣⲉ ⲡⲉⲧϣⲁϫⲉ ⲛϩⲏⲧⲟⲩ ⲉⲧⲉ 
ⲡⲛⲟⲩⲧⲉ ⲡⲉ ϫⲱ ⲙⲙⲟⲥ ϫⲉ ⲛⲉⲧⲟ ⲛϩⲙϩⲁⲗ ⲛⲁⲓ ⲛⲁⲟⲩⲱⲙ ⲛ<pb xml:id="ⲣ︦ⲕ︦ⲏ︦"/>ⲛⲉⲧⲟ 
ⲛϩⲙϩⲁⲗ ⲛⲁⲓ ⲛⲁⲥⲱ ⲛⲉⲧⲟ ⲛϩⲙϩⲁⲗ ⲛⲁⲓ ⲛⲁⲉⲩⲫⲣⲁⲛⲉ ⲛⲉⲧⲟ ⲛϩⲙϩⲁⲗ 
ⲛⲁⲓ ⲛⲁⲧⲉⲗⲏⲗ ϩⲛ ⲟⲩⲟⲩⲛⲟϥ ⲛⲧⲱⲧⲛ ⲇⲉ ⲧⲉⲧⲛⲁϩⲕⲟ ⲛⲧⲱⲧⲛ ⲇⲉ ⲧⲉⲧⲛⲁⲉⲓⲃⲉ 
ⲛⲧⲱⲧⲛ ⲇⲉ ⲧⲉⲧⲛⲁϫⲓ ϣⲓⲡⲉ ⲛⲧⲱⲧⲛ ⲇⲉ ⲧⲉⲧⲛⲁϫⲓ ϣⲕⲁⲕ ⲉⲃⲟⲗ ⲉⲧⲃⲉ ⲡⲙⲕⲁϩ 
ⲙⲡⲉⲧⲛϩⲏⲧ ⲁⲩⲱ ⲧⲉⲧⲛⲁⲱϣ ⲉⲃⲟⲗ ⲉⲧⲃⲉ ⲡⲟⲩⲱϣ ⲙⲡⲉⲧⲛⲡ︦ⲛ︦ⲁ︦. ⲉϥϣⲁϫⲉ 
ⲉⲛⲓⲙ ϫⲉ ⲛⲧⲱⲧⲛ ⲛⲥⲁ ⲛⲉⲧⲛⲁⲙⲟⲩ ⲉⲩϣⲟⲟϭⲉ ϩⲣⲁⲓ ϩⲙ ⲡⲓϣⲱⲛⲉ ⲛⲗⲟⲓⲙⲟⲥ 
ⲉⲧⲙⲙⲁⲩ. ⲉⲧⲃⲉ ⲡⲓϣⲱⲛⲉ ϭⲉ ⲥⲛⲁⲩ ⲡⲁ ⲛⲕⲟⲗⲁⲥⲓⲥ ⲙⲛ ⲡⲁ ⲛⲉⲧⲥⲕⲣⲕⲱⲣ ⲧⲏ
ⲣⲟⲩ ϩⲙ ⲡϣⲱⲛⲉ ⲉⲧⲙⲙⲁⲩ ⲉⲑⲟⲟⲩ ⲉⲧⲉⲣⲉ ⲡϣⲱⲛⲉ ⲛⲛⲕⲟⲗⲁⲥⲓⲥ ⲏ ⲛⲁⲙⲛⲧⲉ 
 
ⲛⲁⲁⲙⲁϩⲧⲉ ⲉⲩⲟⲩⲟⲉⲓϣ ⲉϩⲣⲁⲓ ⲉϫⲛ ⲟⲩⲟⲛ ⲛⲓⲙ ⲉⲧⲛⲁⲙⲟⲩ ⲉⲩⲙⲏⲛ ⲉⲃⲟⲗ
ⲛϩⲏⲧϥ ⲏ ⲉϥⲙⲏⲛ ⲉⲃⲟⲗⲛϩⲏⲧⲟⲩ ⲛⲧⲁⲩϫⲟⲟⲥ ⲛϭⲓ ⲛⲉⲡⲣⲟⲫⲏⲧⲏⲥ ϩⲙ 
ⲡϣⲱⲛⲉ ⲙⲡⲉⲩⲙⲕⲁϩ <pb xml:id="ⲣ︦ⲕ︦ⲑ︦"/> ⲛϩⲏⲧ ϫⲉ ⲁ ⲡⲁϩⲏⲧ ⲟⲩⲱϣϥ ϩⲣⲁⲓ ⲛϩⲏⲧ 
ⲁⲩⲛⲟⲉⲓⲕ ⲛϭⲓ ⲛⲁⲕⲉⲉⲥ ⲧⲏⲣⲟⲩ ⲁⲓϣⲱⲡⲉ ⲛⲑⲉ ⲛⲟⲩⲣⲱⲙⲉ ⲉϥⲟⲩⲟϣϥ ⲁⲩⲱ 
ⲛⲑⲉ ⲛⲟⲩⲣⲱⲙⲉ ⲉϥⲧⲁϩⲉ ϩⲛ ⲟⲩⲏⲣⲡ ⲙⲡⲉⲙⲧⲟ ⲉⲃⲟⲗ ⲙⲡϫⲟⲉⲓⲥ ⲁⲩⲱ 
ⲙⲡⲉⲙⲧⲟ ⲉⲃⲟⲗ ⲛⲧⲙⲛⲧⲛⲟϭ ⲙⲡⲥⲁ ⲙⲡⲉϥⲉⲟⲟⲩ ϫⲉ ⲁ ⲡⲕⲁϩ ⲙⲟⲩϩ ⲙⲙⲛⲧ
ⲛⲟⲉⲓⲕ ⲁϥⲣ ϩⲏⲃⲉ ⲛϭⲓ ⲡⲕⲁϩ ⲙⲡⲉⲙⲧⲟ ⲉⲃⲟⲗ ⲛⲛⲁⲓ. ⲛⲑⲉ ⲟⲛ ⲉⲧϥϫⲱ ⲙⲙⲟⲥ 
ϫⲉ ⲁⲓⲥⲣⲟⲙⲣⲉⲙ ⲉϫⲙ ⲡⲟⲩⲱϣϥ ⲛⲧϣⲉⲉⲣⲉ ⲙⲡⲁⲗⲁⲟⲥ ϩⲛ ⲟⲩϩⲃⲁ ⲁⲩ
ϭⲙϭⲟⲙ ⲉϫⲱⲓ ⲛϭⲓ ϩⲉⲛ ⲛⲁⲁⲕⲉ ⲛⲑⲉ ⲛⲧⲉⲧⲛⲁⲙⲓⲥⲉ ⲉⲓⲧⲉ ⲟⲛ ϫⲉ ϩⲏⲧ ϩⲏⲧ 
ϯ ⲧⲕⲁⲥ ⲉⲣⲟⲓ. ⲟⲩⲙⲟⲛⲟⲛ ϫⲉ ⲛⲉⲡⲣⲟⲫⲏⲧⲏⲥ ⲁⲩⲱ ⲛⲇⲓⲕⲁⲓⲟⲥ ⲧⲏⲣⲟⲩ ϣⲱⲛⲉ 
ϩⲙ ⲡⲙⲕⲁϩ ⲛϩⲏⲧ ϩⲓ ⲗⲩⲡⲏ ϩⲓ ⲛⲟϭⲛⲉϭ ⲏ ϫⲉ ⲥⲉϩⲛ ⲟⲩϣⲱⲛⲉ ⲛⲙⲕⲁϩ 
ⲛϩⲏⲧ ⲉⲧⲃⲉ ⲛⲉⲧϣⲱⲛⲉ ϩⲙ ⲡϣⲱⲛⲉ ⲧⲏⲣϥ ⲛⲧⲁⲛⲟⲙⲓⲁ ⲁⲗⲗⲁ ⲡⲥⲱⲧⲏⲣ ⲟⲛ 
ⲡϫⲟⲉⲓⲥ ⲙⲡⲧⲏⲣϥ ϩⲙ ⲡⲧⲣⲉϥⲣ ⲣⲱⲙⲉ <pb xml:id="ⲣ︦ⲗ︦"/> ⲉⲧⲃⲉ ⲡⲟⲩϫⲁⲓ ⲛⲛⲣⲱⲙⲉ 
ⲛⲧⲁϥϣⲱⲛⲉ ⲛⲧⲟϥ ⲟⲛ ⲕⲁⲧⲁ ⲑⲉ ⲛⲧⲁ ⲛⲇⲓⲕⲁⲓⲟⲥ ⲧⲏⲣⲟⲩ ϣⲱⲛⲉ ϩⲛ ⲟⲩⲙⲕⲁϩ 
 
ⲛϩⲏⲧ ⲉⲧⲃⲉ ⲛⲉⲛⲛⲟⲃⲉ ϩⲓⲧⲙ ⲡϣⲱⲛⲉ ⲉⲛⲧⲁⲡⲉⲓ ⲉϩⲣⲁⲓ ⲉⲣⲟϥ ⲧⲏⲣⲛ ⲁⲗⲗⲁ 
ⲛⲉⲛϣⲱⲛⲉ ⲧⲏⲣⲟⲩ ⲏ ⲛⲉⲛⲡⲉⲑⲟⲟⲩ ⲉⲛⲧⲁⲩⲉⲓ ⲉϩⲣⲁⲓ ⲉϫⲱⲛ ⲛⲧⲁϥⲥⲟⲕⲟⲩ 
ⲉϫⲱϥ ⲙⲙⲓⲛ ⲙⲙⲟϥ ⲛⲑⲉ ⲉⲧⲉⲣⲉ ⲧⲉⲅⲣⲁⲫⲏ ⲣ ⲙⲛⲧⲣⲉ ϫⲉ ⲛⲧⲟϥ ⲡⲉ ⲛⲧⲁϥϥⲓ 
ϩⲁ ⲛⲉⲛⲛⲟⲃⲉ ⲙⲛ ⲛⲉⲛⲗⲟϫⲗⲉϫ ⲧⲏⲣⲟⲩ ϫⲉⲕⲁⲥ ⲛⲉⲧⲛⲁⲣ ⲣⲙϩⲉ ⲉⲃⲟⲗϩⲙ 
ⲡϣⲱⲛⲉ ⲛⲁⲛⲟⲙⲓⲁ ⲛⲓⲙ ⲛⲧⲉⲧⲙ ⲡⲛⲟⲃⲉ ⲣ ϫⲟⲉⲓⲥ ⲉⲣⲟⲟⲩ ϫⲓⲛ ⲡⲓⲛⲁⲩ ⲁⲩⲱ 
ⲛⲉⲧⲉ ⲙⲡⲟⲩⲣ ⲣⲙϩⲉ ⲉⲃⲟⲗϩⲙ ⲡϣⲱⲛⲉ ⲙⲡⲛⲟⲃⲉ ⲉϥⲛⲁⲕⲧⲟ ⲛⲛⲉⲩⲛⲟⲃⲉ ⲛⲧⲁϥ
ⲥⲟⲕⲟⲩ ⲉϫⲱϥ ⲏ ⲛⲧⲁϥϥⲓ ϩⲁⲣⲟⲟⲩ ⲉϩⲣⲁⲓ ⲉϫⲱⲟⲩ ⲛⲕⲉⲥⲟⲡ ϫⲉ ⲙⲡⲟⲩⲣ 
ⲡⲙⲉⲉⲩⲉ ⲛⲑⲉ ⲛⲧⲁⲩⲕⲱ ⲛⲟⲩⲕⲗⲟⲙ ⲛϣⲟⲛⲧⲉ ⲉϫⲛ ⲧⲉϥⲁⲡⲉ ⲟⲩⲇⲉ ⲙⲡⲟⲩⲣ 
ⲡⲙⲉⲉⲩⲉ ϫⲉ ⲁ ⲛⲉⲡⲣⲟⲫⲏⲧⲏⲥ <pb xml:id="ⲣ︦ⲗ︦ⲁ︦"/> ⲁⲩⲱ ⲛⲁⲡⲟⲥⲧⲟⲗⲟⲥ ⲙⲛ ⲛⲇⲓⲕⲁⲓⲟⲥ 
ⲧⲏⲣⲟⲩ ϫⲓ ⲛϩⲉⲛ ⲛⲟϭⲛⲉϭ ⲏ ⲁⲩⲉⲓ ⲉϩⲣⲁⲓ ⲉϩⲉⲛ ⲛⲟϭⲛⲉϭ ⲉⲧⲃⲉ ⲛⲉⲛⲛⲟⲃⲉ. 
ⲉϣϫⲉ ⲡⲉⲧⲟⲩⲱϣ ⲉⲧⲟⲩϫⲉ ϩⲉⲛ ⲣⲱⲙⲉ ⲉⲃⲟⲗϩⲛ ⲟⲩⲑⲗⲓⲯⲓⲥ ⲉⲛⲁϣⲱⲥ ⲁⲩⲱ 
ⲉⲛⲁϩⲙⲟⲩ ⲉⲡⲉⲙⲕⲁϩ ⲛϩⲏⲧ ⲉⲧⲟϣ ⲛⲥⲉϩⲟⲡⲟⲩ ϩⲱⲱϥ ⲉⲣⲟϥ ⲛϭⲓ ⲛⲉⲧⲙⲙⲁⲩ 
ϩⲛ ⲧⲉϥⲑⲗⲓⲯⲓⲥ ⲙⲛ ⲡⲉϥⲙⲕⲁϩ ⲛϩⲏⲧ ⲛⲧⲟⲟⲩ ⲉⲧⲥⲟⲟⲩⲛ ⲥⲉⲣⲱϣⲉ. ⲱ ⲛⲧⲟⲕ 
ⲙⲁⲩⲁⲁⲕ ⲡⲛⲟⲩⲧⲉ ⲉⲧⲉ ϩⲉⲛ ⲙⲉ ⲁⲩⲱ ϩⲉⲛ ϩⲁⲡ ⲙⲙⲉ ⲛⲉ ⲛⲉϥϩⲃⲏⲩⲉ 
 
ⲧⲏⲣⲟⲩ ⲡⲉⲧⲥⲟⲟⲩⲛ ⲉⲧⲁⲛⲁⲅⲕⲏ ⲙⲡⲓϣⲱⲛⲉ ⲉⲛⲧⲁϥⲣ ⲡⲓⲣⲁⲥⲙⲟⲥ ⲉⲧⲁⲙⲛⲧⲉ
ⲃⲓⲏⲛ ⲁⲓⲉⲓⲙⲉ ⲅⲁⲣ ⲛⲁⲛⲟⲃⲉ ϩⲓⲧⲛ ⲧⲉⲕⲥⲃⲱ ⲏ ϩⲙ ⲡⲧⲣⲉⲕϯ ⲥⲃⲱ ⲛⲁⲓ ⲡⲁϩⲏⲧ 
ⲙⲛ ϩⲏⲧ ⲙⲉϩ ⲛⲕⲱϩⲧ ⲏ ⲁⲩⲙⲟⲩϩ ⲛⲕⲱϩⲧ ϩⲓⲧⲛ ⲑⲙⲙⲉ ⲉⲧϯ ⲉϩⲟⲩⲛ ⲉⲣⲟⲟⲩ 
ⲉⲃⲟⲗϩⲓⲧⲙ ⲡⲉϩⲙⲟⲙ ⲙⲡⲓϣⲱⲛⲉ ⲉⲧⲙⲙⲁⲩ ⲉⲑⲟⲟⲩ ⲉⲧϫⲉⲣⲟ ϩⲙ ⲡⲁⲥⲡⲓⲣ 
ⲥⲛⲁⲩ ⲡⲁⲓ <pb xml:id="ⲣ︦ⲗ︦ⲃ︦"/> ⲙⲛ ⲡⲁⲓ ⲙⲛ ⲧⲁⲕⲉϫⲓⲥⲉ ⲁⲩⲱ ⲟⲛ ⲛⲁⲟⲩⲉⲣⲏⲧⲉ. ⲉⲧⲃⲉ ⲡⲁⲓ 
ⲙⲛ ϣϭⲟⲙ ⲙⲙⲟⲓ ⲉⲧⲣⲁϭⲱ ⲙⲡⲓϫⲉ ⲡⲓⲕⲉϣⲁϫⲉ ⲛⲥⲓϣⲉ ⲏ ⲙⲡⲁⲣⲁ ⲡϣⲓ ⲉⲧⲉ 
ⲡⲁⲓ ⲡⲉ ϫⲉ ⲟⲩ ⲙⲟⲛⲟⲛ ϫⲉ ⲉⲓⲛⲁⲣ ⲡⲓⲡⲁⲥⲭⲁ ⲛⲙⲙⲏⲧⲛ ⲏ ϩⲁϩⲧⲏⲧⲛ ⲛⲑⲉ 
ⲛⲟⲩϣⲙⲙⲟ ⲁⲗⲗⲁ ⲉⲓⲛⲁⲣ ⲛⲕⲉϩⲟⲟⲩ ⲧⲏⲣⲟⲩ ⲙⲡⲁⲱⲛϩ ⲉⲓϥⲓ ⲙⲡⲣⲟⲟⲩϣ 
ⲙⲡⲁⲱⲛϩ ⲛⲑⲉ ⲛⲟⲩϣⲙⲙⲟ ⲕⲁⲧⲁ ⲡⲉⲛⲧⲁⲓⲟⲩⲱ ⲉⲓϫⲱ ⲙⲙⲟϥ ϩⲛ ϩⲉⲛ 
ⲕⲉⲉⲡⲓⲥⲧⲟⲗⲏ ⲉⲩⲥⲏϩ ⲛⲏⲧⲛ ⲧⲏⲣⲟⲩ ⲉⲧⲃⲉ ⲛⲉⲧⲉⲓⲣⲉ ⲏ ⲛⲉⲛⲧⲁⲩⲉⲓⲣⲉ ⲟⲛ ⲧⲉⲛⲟⲩ 
ⲛⲛⲓϩⲃⲏⲩⲉ ⲛⲗⲟⲓⲙⲟⲥ ⲁⲩⲱ ⲛⲃⲟⲧⲉ ϩⲣⲁⲓ ⲛϩⲏⲧⲛ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ 
ⲁⲩⲱ ⲉⲧⲃⲉ ⲧⲏⲩⲧⲛ ⲛⲧⲱⲧⲛ ⲁⲛ ⲛⲉⲥⲛⲏⲩ ⲉⲧⲟⲩⲁⲁⲃ ϩⲣⲁⲓ ⲛϩⲏⲧⲛ ⲉⲓⲧⲉ ϩⲟⲟⲩⲧ 
ⲉⲓⲧⲉ ⲥϩⲓⲙⲉ ⲉⲓⲧⲉ ⲛⲟϭ ⲉⲓⲧⲉ ⲕⲟⲩⲓ. ⲛⲑⲉ ⲅⲁⲣ ⲉⲧⲉ ⲟⲩϩⲁⲡ ⲡⲉ ⲙⲛ ⲟⲩⲥⲛⲟϥ 
ⲙⲛ ⲛⲕⲉⲙⲛⲧϩⲏⲕⲉ ⲛϩⲟⲩⲟ ⲉϩⲣⲁⲓ ⲉϫⲙ ⲡⲉⲧϣⲁϫⲉ ⲛⲙⲙⲏⲧⲛ ⲉϥϣⲁⲛⲁⲁϥ 
ⲛϣⲙⲙⲟ ⲉⲣⲱⲧⲛ ⲛⲧⲱⲧⲛ <pb xml:id="ⲣ︦ⲗ︦ⲅ︦"/> ⲙⲙⲉⲣⲁⲧⲉ ⲧⲁⲓ ⲟⲛ ⲧⲉ ⲑⲉ ⲉⲟⲩϩⲁⲡ ⲡⲉ 
 
ⲙⲛ ⲟⲩⲥⲛⲟϥ ⲉϩⲣⲁⲓ ⲉϫⲱϥ ⲉϥϣⲁⲛⲕⲱ ⲛⲁϥ ⲛⲟⲩⲙⲛⲧϣⲃⲏⲣ ⲙⲛ ⲛⲉⲧⲉⲓⲣⲉ 
ⲏ ⲛⲉⲧⲛⲁⲉⲓⲣⲉ ⲛϩⲉⲛ ϩⲃⲏⲩⲉ ⲛⲗⲟⲓⲙⲟⲥ ϩⲣⲁⲓ ⲛϩⲏⲧⲛ. ⲁⲗⲗⲁ ⲉⲣⲉ ⲡⲉⲩϩⲁⲡ 
ⲙⲛ ⲡⲉⲩⲥⲛⲟϥ ⲉϩⲣⲁⲓ ⲉϫⲱⲟⲩ ⲉⲧⲃⲉ ⲡⲧⲱϣ ⲛϩⲏⲧ ⲙⲡⲁⲓ ⲉⲧⲥⲩⲙⲫⲱⲛⲉⲓ ⲁⲛ 
ⲛⲙⲙⲁⲩ. ⲉⲧⲃⲉ ⲡⲁⲓ ⲕⲁⲛ ⲉϥϣⲁⲛϥⲓ ⲉⲡⲓϣⲱⲛⲉ ⲏ ⲉϥⲧⲙϥⲓ ⲉⲣⲟϥ ϫⲉ ⲛⲛⲉ 
ⲡⲉϥⲥⲧⲟⲓ ⲣⲱ ⲉⲓ ⲉϩⲣⲁⲓ ⲏ ϣⲱϣ ⲉⲃⲟⲗ ⲁⲗⲗⲁ ⲛϥϭⲱ ⲉϥϩⲟⲃⲥ ⲏ ⲉⲩϩⲱⲃⲥ 
ⲉϫⲱϥ ϣⲁⲛⲧⲉ ⲑⲁⲏ ⲙⲡⲉϥⲥⲧⲟⲓ ⲉⲑⲟⲟⲩ ⲑⲟ ⲉⲧⲉϥϩⲟⲉⲓⲧⲉ ⲁⲩⲱ ⲕⲁⲛ ⲉϥϣⲁⲛ
ⲥⲱⲟⲩϩ ⲉϩⲟⲩⲛ ⲙⲛ ⲧⲥⲩⲛⲁⲅⲱⲅⲏ ⲧⲏⲣⲥ ϩⲛ ϩⲱⲃ ⲛⲓⲙ ⲕⲁⲧⲁ ⲥⲙⲟⲧ ⲛⲓⲙ ϩⲛ 
ⲧⲱϣ ⲛⲓⲙ ⲛⲧⲉ ⲡⲛⲟⲩⲧⲉ ⲉϥⲟ ⲛϫⲁϫⲉ ⲉⲛⲉⲧⲉ ⲙⲡⲟⲩⲥⲱⲧⲙ ⲏ ⲛⲉⲧⲉ ⲛⲥⲉⲛⲁ
ⲥⲱⲧⲙ ⲁⲛ ⲛⲥⲁ ⲛϣⲁϫⲉ ⲙⲛ ⲛⲧⲱϣ ⲛⲧⲁ ⲡⲛⲟⲩⲧⲉ ϩⲱⲛ ⲙⲙⲟⲟⲩ ϩⲛ ⲛⲉϥ
ⲥⲩⲛⲁⲅⲱⲅⲏ ⲉⲧⲙⲧⲣⲉ ⲣⲱⲙⲉ ⲉⲡⲓϣⲱⲛⲉ <pb xml:id="ⲣ︦ⲗ︦ⲇ︦"/> ⲉⲧⲙⲙⲁⲩ ϩⲓⲱⲱϥ ϩⲱϩ 
ⲙⲙⲟϥ ϫⲉⲕⲁⲥ ⲉⲩⲛⲁⲙⲧⲟⲛ ⲏ ϫⲉ ⲉⲩⲛⲁⲧⲁⲗϭⲟ ⲉⲃⲟⲗⲛϩⲏⲧϥ ⲉⲁⲩϩⲱϩ ⲇⲉ 
ⲟⲛ ⲙⲙⲟϥ ⲛϩⲏⲧⲟⲩ ϩⲛ ϩⲁϩ ⲛⲥⲙⲟⲧ ⲛϩⲱϩ ⲉⲩϣⲟⲃⲉ ⲉⲁⲩϩⲱϩ ⲙⲙⲟⲟⲩ 
ⲛⲙⲙⲁϥ ϩⲛ ⲧⲉϥⲉⲛⲉⲣⲅⲓⲁ ⲉⲧϭⲣⲏ ϩⲛ ⲟⲩϩⲱϩ ϣⲁⲛⲧⲉ ⲛⲉϥⲡⲗⲏⲅⲏ ⲁϣⲁⲓ 
ⲙⲡⲟⲩⲣ ϩⲟⲧⲉ ϩⲏⲧϥ ⲙⲡⲛⲟⲩⲧⲉ ⲙⲡⲟⲩϣⲓⲡⲉ ϩⲏⲧϥ ⲛⲣⲱⲙⲉ ⲙⲡⲟⲩϣⲛ 
 
ϩⲧⲏⲩ ϩⲁⲣⲟⲟⲩ ⲙⲁⲩⲁⲁⲩ ⲏ ⲛⲉⲩⲙⲉⲉⲩⲉ ⲁⲛ ⲡⲉ ϫⲉ ⲛⲉⲩⲛⲟⲃⲉ ⲛⲁⲕⲧⲟⲟⲩ 
ⲉϫⲛ ⲧⲉⲩⲁⲡⲉ ⲁⲩⲱ ⲛⲉⲩⲙⲛⲧⲁⲥⲉⲃⲏⲥ ⲉϫⲛ ⲧⲙⲏⲧⲉ ⲛϫⲱⲟⲩ. ⲙⲏ ⲉⲛⲉⲩⲥⲟⲟⲩⲛ 
ⲇⲉ ⲟⲛ ⲁⲛ ⲡⲉ ϫⲉ ⲡⲛⲟϭⲛⲉϭ ⲙⲛ ⲧⲗⲩⲡⲏ ⲙⲡⲁⲓ ⲉⲧⲕⲧⲟ ⲙⲡⲉϥϩⲏⲧ ⲉⲩⲙⲛⲧ
ϣⲙⲙⲟ ⲛⲙⲙⲁⲩ ⲏ ⲉⲩⲙⲛⲧϫⲁϫⲉ ⲛⲁⲕⲧⲟⲟⲩ ⲛⲥⲉⲉⲓ ⲉϩⲣⲁⲓ ⲉϫⲱⲟⲩ ϫⲉ 
ⲙⲡⲟⲩⲡⲓⲥⲧⲉⲩⲉ ⲉⲡⲉⲛⲧⲁϥϫⲟⲟϥ ϩⲉⲛ ⲕⲉⲉⲡⲓⲥⲧⲟⲗⲏ ⲉⲣⲉ ⲡϣⲁϫⲉ ⲙⲡⲛⲟⲩⲧⲉ 
ⲉⲧⲥⲏϩ ϫⲱ ⲙⲙⲟⲥ ⲛⲧⲉⲓϩⲉ ⲛϩⲏⲧⲥ ϫⲉ ⲛⲓⲙ ⲡⲉⲧⲛⲁⲣ ⲟⲩⲧⲟ<pb xml:id="ⲣ︦ⲗ︦ⲉ︦"/>ⲡⲟⲥ 
ⲉϥⲟⲩⲁⲁⲃ ⲛϣⲙⲙⲟ ⲉⲡⲛⲟⲩⲧⲉ ϩⲛ ⲛⲉϥϩⲃⲏⲟⲩⲉ ⲛⲗⲟⲓⲙⲟⲥ ⲛⲑⲉ ⲉⲧϥϫⲱ 
ⲙⲙⲟⲥ ϫⲉ ⲁⲧⲉⲧⲛⲣ ⲡⲓⲙⲁ ⲛϣⲙⲙⲟ ⲉⲣⲟⲓ ⲛⲧⲉⲧⲙ ⲡⲛⲟⲩⲧⲉ ⲣ ⲛⲣⲱⲙⲉ ⲉⲧⲙ
ⲙⲁⲩ ⲛϣⲙⲙⲟ ⲉⲣⲟϥ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲧⲉⲓⲣⲉ ⲏ ⲉⲧⲛⲁⲉⲓⲣⲉ ⲛϩⲉⲛ 
ⲃⲟⲧⲉ ⲛⲟⲩⲟⲉⲓϣ ⲛⲓⲙ ϩⲣⲁⲓ ϩⲛ ⲛⲉϥⲥⲩⲛⲁⲅⲱⲅⲏ. ⲙⲡⲱⲧⲛ ⲁⲛ ⲡⲉ ⲡⲓϩⲙⲟⲧ 
ⲛⲧⲱⲧⲛ ⲛⲣⲱⲙⲉ ⲛⲕⲣⲟϥ ϫⲉ ⲙⲡⲉ ⲡⲛⲟⲩⲧⲉ ⲥⲁϩⲱϥ ⲉⲃⲟⲗ ⲛⲛⲉϥⲙⲁ ⲉⲧⲟⲩⲁⲁⲃ 
ⲉⲧⲃⲉ ⲛⲉⲧⲛϩⲃⲏⲩⲉ ⲛⲃⲟⲧⲉ ⲁⲗⲗⲁ ⲡⲁ ⲛⲉϥⲙⲛⲧϣⲁⲛ ϩⲧⲏϥ ⲡⲉ ⲁⲩⲱ ⲡⲁ 
ⲛⲉⲥⲛⲏⲩ ⲙⲡⲓⲥⲧⲟⲥ ⲡⲉ ⲉⲧⲟⲩⲏϩ ϩⲣⲁⲓ ⲛϩⲏⲧⲛ. ⲉϣϫⲉ ϣⲁⲣⲉ ⲣⲱⲙⲉ ⲣ ⲙⲁ 
ⲛϣⲙⲙⲟ ⲉⲡⲛⲟⲩⲧⲉ ϩⲛ ⲛⲉⲩⲙⲛⲧⲁⲥⲉⲃⲏⲥ ϣⲁⲣⲉ ⲣⲱⲙⲉ ⲟⲛ ⲣ ⲙⲁ ⲛⲧⲣⲉ 
ⲡⲛⲟⲩⲧⲉ ϩⲱⲛ ⲉϩⲟⲩⲛ ⲉⲣⲟⲟⲩ ϩⲛ ⲛⲉⲩϩⲃⲏⲩⲉ ⲛⲇⲓⲕⲁⲓⲟⲥⲩⲛⲏ ⲁⲩⲱ ⲛⲧⲉ 
 
ⲡⲛⲟⲩⲧⲉ ⲑⲛⲟⲟⲩ ⲉϩⲟⲩⲛ ⲉⲣⲟϥ. ⲥⲧⲟ ⲅⲁⲣ ⲉⲧⲣⲉ ⲡⲁⲓ ⲉⲧⲉⲣⲉ<pb xml:id="ⲣ︦ⲗ︦︦ϝ︦"/>ⲥⲟⲟⲩⲛ 
ⲙⲙⲟϥ ⲁⲛ ϫⲉ ⲛⲓⲙ ⲡⲉ ϥⲓ ⲛϩⲉⲛ ⲡⲉⲑⲏⲡ ⲛⲧⲁϥ ⲏ ⲛⲧⲉⲉⲓⲙⲉ ⲉⲣⲟⲟⲩ ⲁⲛ 
ⲛϥⲧⲁϩⲟⲩ ⲙⲛ ⲛⲉⲧⲟⲩⲟⲛϩ ⲉⲃⲟⲗ ⲁⲛ ⲛⲁⲓ ⲛⲑⲉ ⲟⲩⲥⲛⲟϥ ⲉⲁⲩⲡⲁϩⲧϥ ⲉϫⲛ 
ⲟⲩⲥⲛⲟϥ ⲁⲩⲱ ⲉⲁⲩϥⲓⲧϥ ⲙⲛⲛⲥⲁ ⲧⲣⲉⲩⲧⲱϩ ⲙⲛ ⲛⲉⲩⲉⲣⲏⲟⲩ ⲉⲁⲩϭⲉϣ
ϭⲱϣϥ ⲉⲃⲟⲗϩⲙ ⲡϫⲓⲥⲉ ⲉⲡⲉⲥⲏⲧ ⲉϫⲛ ⲧⲁⲡⲉ ⲛⲛⲁⲓ ⲁⲩⲱ ⲉϫⲛ ⲧⲙⲏⲧⲉ 
ⲛⲧⲥⲟⲟⲩϩⲉ ⲛⲛⲓⲕⲟⲟⲩⲉ ⲉⲧⲉⲓⲣⲉ ⲏ ⲉⲧⲛⲁⲉⲓⲣⲉ ⲛϩⲉⲛ ϩⲃⲏⲩⲉ ⲛⲃⲟⲧⲉ ϩⲣⲁⲓ ϩⲛ 
ⲛⲉϥⲥⲩⲛⲁⲅⲱⲅⲏ ⲛⲟⲩⲟⲉⲓϣ ⲛⲓⲙ ϩⲙ ⲡⲧⲣⲉ ⲛϣⲁϫⲉ ⲛⲧⲁ ⲡϫⲟⲉⲓⲥ ϫⲟⲟⲩ 
ⲛⲛⲉϥⲙⲁⲑⲏⲧⲏⲥ ϫⲉ ⲁⲩϫⲱⲕ ⲉⲃⲟⲗ ⲉϩⲣⲁⲓ ⲉϫⲛ ⲛⲁⲕⲁⲑⲁⲣⲧⲟⲥ ⲛϩⲟⲟⲩⲧ ⲙⲛ 
ⲛⲁⲕⲁⲑⲁⲣⲧⲟⲥ ⲛⲥϩⲓⲙⲉ ⲉⲧϣⲟⲟⲡ ⲏ ⲉⲧⲛⲁϣⲱⲡⲉ ϩⲣⲁⲓ ⲛϩⲏⲧⲛ ϫⲉ ⲛⲉϩ ⲡϣⲟⲉⲓϣ 
ⲛⲛⲉⲧⲛⲟⲩⲉⲣⲏⲧⲉ ⲛⲁⲩ ⲉⲩⲙⲛⲧⲙⲛⲧⲣⲉ ⲛⲁⲩ ⲁⲩⲱ ϫⲉ ⲛϣⲏⲣⲉ ⲛⲉ ⲛⲧⲙⲛⲧ
ϫⲁϫⲉ ⲁⲩⲱ ⲛϣⲏⲣⲉ ⲁⲛ ⲛⲉ ⲛϯⲣⲏⲛⲏ ϫⲉϯⲣⲏⲛⲏ ⲙⲛ ⲛⲉⲛⲧⲁⲩⲁⲁⲩ ⲛϫⲟⲉⲓⲥ 
<pb xml:id="ⲣ︦ⲗ︦ⲍ︦"/> ⲉϯⲣⲏⲛⲏ ⲥⲉⲥⲟⲟⲩⲛ ϫⲉ ⲛⲓⲙ ⲛⲉⲧⲙⲡϣⲁ ⲛⲧⲣⲉ ⲧⲉⲩⲉⲓⲣⲏⲛⲏ ⲙⲧⲟⲛ 
ⲙⲙⲟⲥ [...] ⲣⲁⲓ ⲉϫⲱⲟⲩ [..] ⲛⲓⲙ ⲛⲉ ⲛⲁⲧⲙⲡϣⲁ ⲉⲧⲙⲧⲣⲉⲥⲙⲧⲟⲛ ⲙⲙⲟⲥ ⲉϩⲣⲁⲓ 
ⲉϫⲱⲟⲩ ⲁⲗⲗⲁ ⲉⲧⲣⲉⲥⲕⲧⲟⲥ ⲉⲣⲟⲥ ⲙⲙⲓⲛ ⲙⲙⲟⲥ ϯⲣⲏⲛⲏ ⲏ ⲉⲙⲙⲁ ⲉⲧⲥⲥⲟ
ⲟⲩⲛ ⲉⲧⲉ ϣⲁⲥⲕⲁⲁⲩ ⲙⲙⲁ ⲛⲙⲧⲟⲛ ⲙⲙⲟⲥ ⲉϩⲣⲁⲓ ⲉϫⲱⲟⲩ ⲉⲥϫⲱⲕ ⲉⲃⲟⲗ ⲏ 
 
ⲉⲥⲉⲓⲣⲉ ⲙⲡⲙⲁ ⲛⲙⲙⲁⲑⲏⲧⲏⲥ ⲙⲡϫⲟⲉⲓⲥ ⲛⲟⲩⲟⲉⲓϣ ⲛⲓⲙ ϣⲁ ϩⲣⲁⲓ ⲉⲧⲥⲩⲛⲧⲉ
ⲗⲓⲁ ⲙⲡⲁⲓⲱⲛ ⲛⲑⲉ ⲉⲛⲧⲁϥϩⲱⲛ ⲙⲙⲟⲥ ⲉⲧⲟⲟⲧⲟⲩ ϫⲉ ⲛϣⲏⲣⲉ ⲛϯⲣⲏⲛⲏ 
ⲙⲁⲣⲉ ⲧⲉⲧⲛⲉⲓⲣⲏⲛⲏ ⲙⲧⲟⲛ ⲙⲙⲟⲥ ⲉϩⲣⲁⲓ ⲉϫⲱⲟⲩ ⲛϣⲏⲣⲉ ⲛⲧⲙⲛⲧϫⲁϫⲉ 
ⲙⲁⲣⲉ ⲧⲉⲧⲛⲉⲓⲣⲏⲛⲏ ⲕⲟⲧⲥ ⲉⲃⲟⲗ ⲙⲙⲟⲟⲩ ⲛⲥⲕⲟⲧⲥ ⲉⲣⲱⲧⲛ. ⲏ ϯⲣⲏⲛⲏ ⲧⲕⲟⲓ
ⲛⲱⲛⲟⲥ ⲁⲛ ⲧⲉ ⲛⲛⲇⲓⲕⲁⲓⲟⲥ ⲁⲩⲱ ⲡⲉⲡ︦ⲛ︦ⲁ︦ ⲛⲛⲇⲓⲕⲁⲓⲟⲥ ⲙⲡⲕⲟⲓⲛⲱⲛⲟⲥ ⲁⲛ ⲡⲉ 
ⲛϯⲣⲏⲛⲏ ⲁⲩⲱ ⲛⲉⲧⲉⲣⲉ ϯⲣⲏⲛⲏ ⲛⲁϣⲱⲡⲉ <pb xml:id="ⲣ︦ⲗ︦ⲏ︦"/> ⲛⲙⲙⲁⲩ ⲥⲉⲛⲁϣⲱⲡⲉ 
ⲛϣⲏⲣⲉ ⲛϯⲣⲏⲛⲏ ⲁⲩⲱ ⲛϣⲉⲉⲣⲉ ⲙⲡⲉⲥⲙⲟⲩ ⲁⲩⲱ ⲛⲉⲧⲉⲣⲉ ϯⲣⲏⲛⲏ ⲛⲁⲣ 
ϫⲁϫⲉ ⲉⲣⲟⲟⲩ ⲥⲉⲛⲁϣⲱⲡⲉ ⲛϣⲏⲣⲉ ⲛⲧⲙⲛⲧϫⲁϫⲉ ⲁⲩⲱ ⲛϣⲏⲣⲉ ⲙⲡⲥⲁϩⲟⲩ. 
ⲱ ⲟⲩⲟⲉⲓ ⲛⲏⲧⲛ ⲛⲉⲛⲧⲁⲩⲧⲁⲕⲟ ⲛⲧⲉⲩⲙⲛⲧⲡⲁⲣⲑⲉⲛⲟⲥ ⲙⲛ ⲧⲉⲩⲙⲛⲧϣⲁⲩ ϩⲣⲁⲓ 
ⲛϩⲏⲧⲛ ⲁⲩⲱ ⲁⲩⲥⲱⲱϥ ⲛⲧⲉⲩϩⲩⲡⲟⲙⲟⲛⲏ ⲏ ⲛⲉϩⲃⲏⲩⲉ ⲛⲧⲉⲩϩⲩⲡⲟⲙⲟⲛⲏ 
ⲛⲉⲧⲛϩⲟⲧⲃⲥ ϩⲉⲛ ϩⲟⲧⲃⲉⲥ ⲛⲣⲱⲙⲉ ⲁⲛ ⲛⲉ ⲁⲗⲗⲁ ϩⲉⲛ ϩⲟⲧⲃⲉⲥ ⲛⲉ ⲉⲃⲟⲗϩⲓⲧⲛ 
ⲧⲏⲩⲧⲛ ⲙⲙⲓⲛ ⲙⲙⲱⲧⲛ. ⲡⲓⲣⲓⲣ ϩⲟⲟⲩⲧ ⲉⲧⲙⲙⲁⲩ ⲙⲛ ⲡⲓⲁ ϩⲟⲟⲩ [..] ⲛⲧⲁⲩ
ϫⲟ [...] ⲉⲧⲃⲏⲏⲧ [...] ϩⲛ ⲧⲉⲅⲣⲁϥⲏ ⲛⲉ ⲛⲧⲁⲩⲧⲁⲕⲟ ⲛⲧⲉⲧⲛⲯⲩⲭⲏ ⲁⲩⲱ ⲁⲩⲙⲁ
ⲛⲟⲩⲥ ϩⲛ ⲛⲉⲩⲛⲁⲁϫⲉ ⲙⲛ ⲛⲉⲩϣⲱⲗ. ⲁ ⲛⲓⲥⲩⲛⲁⲅⲱⲅⲏ ⲙⲟⲩϩ ⲛⲛⲉϩⲡⲉ ϩⲓ 
 
ⲣⲓⲙⲉ ϩⲓ ⲁϣ ⲕⲁⲕ ⲉⲃⲟⲗ ϫⲉ ⲱ ⲱ ϣⲁⲛⲧⲉ ⲟⲩϣⲱⲡⲉ ⲉⲩⲉⲓⲣⲉ ⲛⲛⲉⲓⲃⲟⲧⲉ ϩⲛ 
ⲙⲙⲁ ⲉⲧⲟⲩⲁⲁⲃ ⲙⲡⲛⲟⲩⲧⲉ ⲁⲩⲱ ϫⲉ ⲙⲡⲣⲣ ⲛⲓϩⲃⲏⲩⲉ ⲛⲗⲟⲓⲙⲟⲥ ϩⲟ
<pb xml:id="ⲣ︦ⲗ︦ⲑ︦"/>ⲗⲱⲥ ⲉⲡⲧⲏⲣϥ ⲁⲩⲱ ϭⲉ ⲙⲡⲉⲧⲛⲥⲱⲧⲙ ϣⲁⲛⲧⲉ ⲡⲉⲧⲛϩⲏⲧ ⲙⲟⲩ [....] 
ⲡⲧⲣⲉ ⲁⲙⲛ [..] ⲉ ⲏ ⲡⲉⲓϣⲱ [....] ⲑⲟⲟⲩ [.....] ⲛⲁⲙⲏ [.....] ϣⲟⲟϭⲉϥ ϩ [...] ⲉϥⲉⲓⲃ 
ϩⲙ ⲡϩⲱϩ ⲉⲧϩⲟⲗϭ ⲡⲣⲟⲥ ⲧⲉⲩⲛⲟⲩ ϫⲉ ⲙⲡⲉⲧⲛϭⲱⲣⲃ ⲙⲡⲉϥⲉⲓⲃ ⲏ ⲛⲉϥⲉⲓⲃ 
ⲛⲧⲱⲧⲛ ⲙⲡⲁⲣⲑⲉⲛⲟⲥ ⲛⲛⲟⲩϫ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ϩⲣⲁⲓ ⲛϩⲏⲧⲛ ⲛⲁⲓ 
ⲉⲧⲛⲁⲉⲓⲣⲉ ⲛϩⲉⲛ ⲃⲟⲧⲉ ϩⲣⲁⲓ ϩⲛ ⲛⲓⲥⲩⲛⲁⲅⲱⲅⲏ ⲛⲟⲩⲟⲉⲓϣ ⲛⲓⲙ. ⲟⲩ ⲡⲉⲧⲉⲧⲛⲁ
ϫⲟⲟϥ ⲛⲛⲁϩⲣⲛ ⲛⲉⲛⲧⲁⲩⲉⲙⲕ ⲡⲙⲟⲩ ⲁⲩϫⲣⲟ ⲉⲡⲙⲟⲩ ϩⲙ ⲡⲧⲣⲉⲩⲡⲁⲧⲁⲥⲥⲉ 
ⲙⲙⲟϥ ϩⲛ ⲧⲉⲩⲙⲛⲧⲡⲁⲣⲑⲉⲛⲟⲥ ⲏ ⲧⲉⲩⲙⲛⲧϣⲁⲩ ⲁⲩⲱ ⲛⲥⲉⲧⲁⲕⲟ ⲙⲡⲉϥⲉⲓⲃ 
ⲏ ⲛⲧⲉ ⲡⲉϥⲉⲓⲃ ⲧⲁⲕⲟ ⲛⲛⲁϩⲣⲁⲩ ϩⲛ ⲧⲉⲩⲇⲓⲕⲁⲓⲟⲥⲩⲛⲏ ⲙⲙⲛⲧⲙⲉ ⲉⲁ ⲡⲙⲟⲩ 
ⲉⲙⲕ ⲧⲏⲩⲧⲛ ⲛⲧⲱⲧⲛ ϩⲙ ⲡⲧⲣⲉϥϫⲣⲟ ⲉⲣⲱⲧⲛ ϫⲛ ⲛⲉϥϫⲱϩⲙ ⲙⲛ ⲛⲉϥ
ⲥⲱⲱϥ ⲙⲛ ⲛⲉϥϫⲓⲟⲩⲉ ⲙⲛ ⲛⲉϥⲕⲉϩⲃⲏⲩⲉ ⲛⲗⲟⲓⲙⲟⲥ. <pb xml:id="ⲣ︦ⲙ︦"/> ⲏ ⲡⲉⲧⲛⲁⲣ 
ⲡⲙⲉⲉⲩⲉ ⲛⲛⲉϩⲃⲏⲩⲉ ⲉⲑⲟⲟⲩ ⲛⲧⲁⲧⲉⲧⲛⲁⲁⲩ ϥⲛⲁⲛⲉϫ ⲡⲁϭⲥⲉ ⲉⲃⲟⲗ ⲁⲛ ⲛϥⲣ 
 
ⲑⲉ ⲛⲛⲉⲧⲕⲁ ⲃⲟⲗ. ⲉⲧⲉⲧⲛⲁⲛⲉϭⲛⲉϭ ⲡⲙⲟⲩ ⲛⲁϣ ⲛϩⲉ ϫⲉ ⲡⲙⲟⲩ ⲉϥⲧⲱⲛ 
ⲡⲉⲕϫⲣⲟ ⲁⲙⲛⲧⲉ ⲉϥⲧⲱⲛ ⲡⲉⲕⲉⲓⲃ ⲉⲁϥⲧⲁⲕⲟ ⲛⲧⲉⲧⲛϩⲉⲗⲡⲓⲥ ⲏ ⲁⲧⲉⲧⲛⲧⲁⲕⲟⲥ 
ⲉⲃⲟⲗϩⲓⲧⲟⲟⲧϥ ϩⲛ ⲛⲉⲧⲛϩⲃⲏⲩⲉ ⲉⲑⲟⲟⲩ. ⲉⲧⲉⲧⲛⲟ ⲙⲙⲛⲧⲣⲉ ⲉⲣⲱⲧⲛ ⲙⲙⲟⲟⲩ 
ⲙⲁⲩⲁⲧⲧⲏⲩⲧⲛ ϫⲉ ⲁϣ ⲛⲉ ⲏ ϩⲉⲛ ⲟⲩ ⲛⲉ ⲛⲧⲁⲧⲉⲧⲛⲁⲁⲩ ⲙⲙⲛⲥⲁ ⲛⲓϩⲱⲛ 
ⲧⲏⲣⲟⲩ ⲉⲃⲟⲗϩⲓⲧⲙ ⲡⲛⲟⲩⲧⲉ ⲧⲉⲧⲛϣⲟⲩϣⲟⲩ ⲙⲙⲱ [...] ⲛⲧⲟϥ ϩ [.....] ϫⲉ 
ⲉⲧ [.......] ⲉⲧⲉⲧⲛ [....] ⲙⲙⲟϥ ⲛ [...] ⲧⲛⲥⲱ [...] ⲉⲣⲟϥ ϫⲉ ⲡⲙⲟⲩ ⲉϥⲧⲱⲛ ⲡⲉⲕϫⲣⲟ 
ⲁⲣⲏⲩ ⲛⲧⲟϥ ⲉϥⲧⲱⲛ ⲡⲉⲧⲛϫⲣⲟ ⲏ ⲁⲙⲛⲧⲉ ⲉϥⲧⲱⲛ ⲡⲉⲕⲉⲓⲃ. ϩⲱⲥ ⲁϩⲉ ⲛⲁⲙⲉ 
ⲁⲣⲏⲩ ⲛⲧⲟϥ ⲉⲥⲧⲱⲛ ⲧⲉⲧⲛϭⲟⲙ ⲉⲛⲧⲁϥⲃⲟⲗⲥ ⲉⲃⲟⲗ ⲏ ⲛⲧⲁⲥⲃⲱⲗ ⲉⲃⲟⲗϩⲓⲧⲙ 
ⲧⲙⲁⲧⲟⲩ ⲙⲡⲉϥⲉⲓⲃ ⲉⲛⲧⲁⲥⲡⲱⲣϣ <note note="sic exit">.</note>
<pb xml:id="ⲣ︦ⲡ︦ⲉ︦"/> ⲧⲁϥⲙⲟⲟⲩⲧϥ ⲏ ϫⲉ ⲉϥⲛⲁϩⲟⲡϥ ⲛϩⲏⲧϥ ⲛϥⲧⲙⲟⲩⲱⲛϩ ⲉⲃⲟⲗ. 
ϭⲟⲙϭⲙ ϩⲛ ⲛⲉⲧⲛⲟⲩⲉⲣⲏⲧⲉ ⲉⲣϣⲁⲛⲧⲙ ⲛⲉⲧⲛϭⲓϫ ⲏ ⲛⲉⲧⲛⲧⲏⲏⲃⲉ ϩⲱⲣⲡ ⲛϩⲏ
ⲧⲟⲩ ⲛⲉⲥⲛⲱⲱϥ ⲉⲧⲙⲙⲁⲩ ⲏ ⲛⲥⲉϩⲟⲣⲡ ⲁⲛ ⲛϩⲏⲧⲟⲩ ⲛⲉⲧⲛϭⲓϫ ϫⲓⲛ ⲛϣⲟⲣⲡ. 
ⲛⲧⲱⲧⲛ ⲛⲉⲧⲉⲣⲉ ⲛⲉⲩⲧⲏⲏⲃⲉ ⲙⲉϩ ⲛⲥⲛⲟϥ ⲛⲉⲧⲉⲣⲉ ⲧⲉⲩⲁⲕⲁⲑⲁⲣⲥⲓⲁ ⲇⲉ ⲟⲛ 
ϩⲁ ⲛⲉⲩⲟⲩⲉⲣⲏⲧⲉ ⲛⲑⲉ ⲉⲧⲥⲏϩ ⲥⲉⲛⲁϣⲓ ⲛⲏⲧⲛ ⲙⲡϣⲓ ⲛⲧⲁⲧⲉⲧⲛϣⲓ ⲙⲙⲟϥ 
 
ⲛⲉⲛⲧⲁⲧⲉⲧⲛⲗⲩⲡⲉⲓ ⲙⲙⲟⲟⲩ ⲛⲧⲟⲟⲩ ⲛⲉⲧⲛⲁⲗⲩⲡⲉⲓ ⲙⲙⲱⲧⲛ. ⲙⲡⲣⲙⲉⲉⲩⲉ 
ϫⲉ ⲟⲩⲁ ⲛϩⲏⲧⲟⲩ ⲡⲉⲧϣⲁϫⲉ ⲛⲙⲙⲏⲧⲛ ⲛⲧⲟϥ ⲁⲛ ⲡⲉ ⲟⲩⲇⲉ ⲛⲕⲉⲟⲩⲁ ⲁⲛ 
ⲡⲉ ⲉⲧⲉⲧⲛⲁϣⲙⲉⲉⲩⲉ ⲉⲣⲟϥ ϫⲉ ⲉⲩⲉϥⲱⲧⲉ ⲉⲃⲟⲗ ⲟⲛ ⲛⲛⲉⲧⲛⲣⲙⲉⲓⲏ ⲛⲕⲉⲥⲟⲡ 
ϩⲙ ⲡⲧⲣⲉ ⲧⲉⲧⲛⲁϣ ⲁϩⲟⲙ ⲛⲑⲉ ⲛⲟⲩⲁⲣⲝ. ⲛⲧⲱⲧⲛ ⲛⲉⲧⲉ ⲙⲡⲉ ⲡⲉⲩϩⲁⲡ 
ⲥⲁϩⲱϥ ⲉⲃⲟⲗ ⲙⲙⲟⲟⲩ ϫⲓⲛ ⲛϣⲟⲣⲡ ⲁⲩⲱ ⲙⲡⲉ ⲡⲉⲩ<pb xml:id="ⲣ︦ⲡ︦︦ϝ︦"/>ⲥⲛⲟϥ ⲱϣⲙ 
ⲉⲃⲟⲗϫⲉ ⲛϥⲡⲁϩⲧ ⲁⲛ ⲉϫⲙ ⲡⲕⲁϩ ⲉϩⲱⲃⲥ ⲛⲟⲩⲕⲁϩ ⲉⲃⲟⲗ ⲉϫⲱϥ ⲁⲗⲗⲁ 
ⲉϥⲡⲁϩⲧ ⲉϫⲛ ⲟⲩⲡⲉⲧⲣⲁ ⲉⲥⲥⲗϭⲗⲱϭ ⲡⲓϣⲁϫⲉ ϣⲟⲟⲡ ⲙⲙⲉ ⲉⲃⲟⲗϫⲉ ⲟⲩⲙⲉ 
ⲡⲉ ⲡⲉⲛⲧⲁϥϫⲟⲟϥ ⲉϩⲣⲁⲓ ⲉϫⲱⲛ ϫⲓⲛ ⲛϣⲟⲣⲡ ⲁⲩⲱ ⲟⲛ ⲧⲉⲛⲟⲩ ϫⲉ ⲁⲧⲉⲧⲛⲉⲓⲣⲉ 
ⲛϩⲉⲛ ϩⲃⲏⲩⲉ ⲉⲙⲉϣϣⲉ ϩⲣⲁⲓ ϩⲛ ⲛⲓⲥⲩⲛⲁⲅⲱⲅⲏ ⲁⲧⲉⲧⲛⲁⲁⲩ ϩⲛ ⲟⲩϩⲱⲡ 
ϩⲣⲁⲓ ϩⲛ ϩⲉⲛ ⲙⲁ ⲉⲩϩⲏⲡ ϩⲛ ⲛⲕⲗϫⲉ ⲛⲛⲓⲥⲩⲛⲁⲅⲱⲅⲏ ⲁⲩⲱ ⲛϩⲟⲩⲛ ⲛⲛⲏⲓ 
ⲁⲧⲉⲧⲛⲥⲱⲱϥ ⲙⲡⲉⲣⲡⲉ ⲙⲡⲛⲟⲩⲧⲉ ⲁⲧⲉⲧⲛⲗⲩⲡⲉⲓ ⲙⲡⲉϥⲡ︦ⲛ︦ⲁ︦ ϩⲣⲁⲓ ⲛϩⲏⲧ
ⲧⲏⲩⲧⲛ ⲁⲧⲉⲧⲛⲙⲟⲟϣⲉ ϩⲛ ⲟⲩⲕⲣⲟϥ ϩⲛ ⲧⲙⲏⲧⲉ ⲙⲡⲉⲧⲛⲗⲁⲟⲥ ⲁⲧⲉⲧⲛⲉⲓⲣⲉ 
ⲛϩⲉⲛ ϫⲱϩⲙ ⲁⲧⲉⲧⲛⲧⲁⲕⲉ ⲧⲏⲩⲧⲛ ⲉⲃⲟⲗϩⲓⲧⲟⲟⲧⲟⲩ ⲛⲛⲉⲧϩⲓⲧⲟⲩⲱⲧⲛ ⲁⲩⲱ 
 
ⲉⲃⲟⲗϩⲓⲧⲛ ⲧⲏⲩⲧⲛ ⲙⲙⲓⲛ ⲙⲱⲧⲛ ϩⲣⲁⲓ ϩⲛ ϩⲉⲛ ϩⲃⲏⲩⲉ ⲙⲙⲛⲧⲁⲕⲁ
ⲑⲁⲣⲧⲟⲥ ⲁⲧⲉⲧⲛⲃⲱⲕ ⲉϩⲟⲩⲛ ⲉⲡⲏⲓ ⲙⲡⲛⲟⲩⲧⲉ <note note="sic exit">.</note>
<pb xml:id="ⲣ︦ⲡ︦ⲑ︦"/> ⲧⲛϩⲟⲧⲃⲟⲩ ϩⲛ ⲟⲩϩⲱⲧⲃ ⲛⲧⲉⲓⲙⲓⲛⲉ ⲁⲧⲉⲧⲛϩⲱⲡ ⲙⲡⲉⲩⲥⲛⲟϥ ϩⲙ 
ⲡⲕⲁϩ ⲛⲧⲥⲩⲛⲁⲅⲱⲅⲏ ⲛϩⲟⲩⲛ ⲛⲛⲏⲓ ⲏ ⲛϩⲟⲩⲛ ⲛⲛⲉⲣⲅⲁⲥⲧⲏⲣⲓⲟⲛ ϩⲛ ϩⲉⲛ 
ⲕⲗϫⲉ ϩⲛ ϩⲉⲛ ⲙⲁ ⲉⲩϩⲏⲡ ⲁⲧⲉⲧⲛϩⲉⲧⲃ ⲧⲏⲩⲧⲛ ⲙⲙⲓⲛ ⲙⲙⲱⲧⲛ ⲁⲧⲉⲧⲛ 
ϣⲱⲡⲉ ⲛⲑⲉ ⲙⲡⲁⲑⲏⲧ ⲁⲧⲉⲧⲛⲕⲧⲟ ⲉⲣⲱⲧⲛ ⲛⲛⲉⲧⲛϭⲓϫ ⲁⲧⲉⲧⲛⲟⲩⲱⲙ ⲛⲛⲉⲧⲛ
ⲥⲁⲣⲝ ⲁⲧⲉⲧⲛⲡⲗⲁⲛⲁ ϩⲛ ⲟⲩⲡ︦ⲛ︦ⲁ︦ ⲙⲡⲟⲣⲛⲓⲁ ⲁⲧⲉⲧⲛϯ ⲡⲓ ⲉⲣⲛ ⲛⲉⲧⲛⲉⲣⲏⲩ ϩⲛ 
ⲟⲩⲡⲓ ⲛⲇⲁⲓⲙⲟⲛⲓⲟⲛ ⲉⲥⲙⲉϩ ⲛⲕⲁⲕⲱⲛ ⲛⲓⲙ ⲁⲧⲉⲧⲛⲣⲱⲕϩ ϩⲙ ⲡⲉⲧⲛⲟⲩⲱϣ 
ⲉϩⲟⲩⲛ ⲉⲡⲉⲧϩⲓⲧⲟⲩⲱⲧⲛ ⲁⲧⲉⲧⲛϩⲉ ⲉⲃⲟⲗϩⲛ ⲛⲉⲡⲓⲑⲩⲙⲓⲁ ⲛⲛⲉⲧⲛⲙⲉⲉⲩⲉ ⲛϩⲏⲧ 
ⲁⲧⲉⲧⲛϩⲁⲣⲉϩ ⲉⲡⲡⲉⲧϣⲟⲩⲉⲓⲧ ⲙⲛ ⲡϭⲟⲗ ⲁⲧⲉⲧⲛⲕⲱ ⲛⲥⲱⲧⲛ ⲙⲡⲉⲧⲛⲱⲛϩ 
ⲁⲧⲉⲧⲛϣⲱⲡ ⲉⲣⲱⲧⲛ ⲙⲡⲙⲟⲩ ⲧⲏⲣϥ ⲁⲧⲉⲧⲛⲕⲱ ⲛⲥⲱⲧⲛ ⲙⲡⲟⲩⲟⲉⲓⲛ ⲁⲧⲉⲧⲛ
ⲡⲱⲧ ⲉϩⲟⲩⲛ ⲉⲡⲕⲁⲕⲉ ⲁⲧⲉⲧⲛⲁⲙⲁϩ<pb xml:id="ⲣ︦ϥ︦"/>ⲧⲉ ⲛⲧⲙⲉ ⲙⲡⲛⲟⲩⲧⲉ ϩⲛ ⲟⲩϫⲓ 
ⲛϭⲟⲛⲥ ⲟⲩⲡ︦ⲛ︦ⲁ︦ ⲛϭⲟⲗ ⲁϥϣⲱⲡⲉ ϩⲛ ⲧⲉⲧⲛⲧⲁⲡⲣⲟ ⲁ ⲡⲉⲧⲛϩⲏⲧ ⲟⲩⲁϩϥ ⲛⲥⲁ 
ⲟⲩϫⲱϩⲙ ⲁⲧⲉⲧⲛⲛⲟⲩϫⲉ ⲉⲃⲟⲗ ⲙⲙⲱⲧⲛ ⲛⲑⲟⲧⲉ ⲙⲡⲛⲟⲩⲧⲉ ⲁⲧⲉⲧⲛϣⲓⲃⲉ 
ⲛⲧⲙⲉ ⲙⲡⲛⲟⲩⲧⲉ ϩⲙ ⲡϭⲟⲗ ⲁⲧⲉⲧⲛϣⲱⲡⲉ ϩⲛ ⲟⲩⲛⲟϭ ⲙⲙⲛⲧⲁⲧⲥⲟⲟⲩⲛ 
 
ⲁⲧⲉⲧⲛⲱⲣⲕ ⲅⲁⲣ ⲛⲛⲟⲩϫ ⲉϫⲛ ⲟⲩϩⲱⲃ ⲛⲕⲣⲟϥ ⲛⲧⲉⲣⲟⲩϫⲛⲟⲩⲧⲛ ⲉⲩⲁⲛⲁϣ 
ⲁⲧⲉⲧⲛⲱⲣⲕ ⲉⲧⲉⲧⲛϫⲱ ⲙⲙⲟⲥ ϫⲉ ⲡϩⲱⲃ ⲉⲧⲟⲩϫⲛⲟⲩ ⲙⲙⲟⲛ ⲉⲣⲟϥ ⲧⲛⲟ 
ⲛⲣⲙϩⲉ ⲉⲃⲟⲗⲛϩⲏⲧϥ ⲁⲩⲱ ⲁⲛⲟⲛ ⲙⲡⲉⲛⲁⲁϥ ⲉⲧⲉⲧⲛⲥⲟⲟⲩⲛ ϫⲉ ⲁⲧⲉⲧⲛⲁⲁϥ 
ⲁⲧⲉⲧⲛⲡⲁⲣⲁⲃⲁ ⲛⲧⲇⲓⲁⲑⲏⲕⲏ ⲁⲧⲉⲧⲛⲥⲱϣ ⲙⲡⲁⲛⲁϣ ⲙⲡⲛⲟⲩⲧⲉ ⲉⲧⲃⲉ ⲡⲁⲓ 
ϥⲛⲁϯ ⲛⲟⲩⲧⲱⲱⲃⲉ ⲉϫⲛ ⲧⲉⲧⲛⲁⲡⲉ ⲧⲉⲧⲛⲙⲛⲧⲁⲥⲉⲃⲏⲥ ⲇⲉ ϥⲛⲁⲛⲧⲥ ⲉϩⲣⲁⲓ 
ⲉϫⲱⲧⲛ ⲁⲩⲱ ⲧⲉⲧⲛⲁϫⲓ ⲛⲛⲛⲟⲃⲉ ⲛⲛⲉⲧⲛⲟⲩⲱϣ ⲛϩⲏⲧ. ⲉⲧⲃⲉ ⲡⲁⲓ ⲡⲉ<pb xml:id="ⲣ︦ϥ︦ⲁ︦"/>
ⲧⲛⲛⲟⲃⲉ ⲁϩⲉ ⲣⲁⲧϥ ϫⲉ ⲁⲧⲉⲧⲛⲱⲣⲕ ⲛⲛⲟⲩϫ ⲉϫⲛ ⲟⲩϩⲱⲃ ⲛⲕⲣⲟϥ ⲉⲧⲉⲧⲛ
ⲥⲟⲟⲩⲛ ϫⲉ ⲁⲧⲉⲧⲛⲁⲁϥ ⲁⲧⲉⲧⲛⲕⲱ ⲛⲥⲱⲧⲛ ⲙⲡϣⲁϫⲉ ⲙⲡϫⲟⲉⲓⲥ ⲁⲧⲉⲧⲛⲡⲱⲧ 
ⲉϩⲟⲩⲛ ⲉⲧⲁⲛⲟⲙⲓⲁ ⲡⲉⲧⲛⲡ︦ⲛ︦ⲁ︦ ⲁϥϣⲁϫⲉ ⲙⲛ ⲛⲇⲁⲓⲙⲟⲛⲓⲟⲛ ⲁⲧⲉⲧⲛⲣ ⲁⲧ
ⲥⲱⲧⲙ ⲛⲥⲁ ⲧⲉⲥⲙⲏ ⲙⲡⲛⲟⲩⲧⲉ ⲁⲧⲉⲧⲛϣⲱⲡ ⲉⲣⲱⲧⲛ ⲙⲡⲕⲁⲥⲕⲥ ⲙⲡϩⲟϥ 
ⲁⲧⲉⲧⲛⲟⲩⲱⲙ ⲛⲧⲉⲧⲣⲟⲫⲏ ⲙⲡⲙⲟⲩ ⲁⲧⲉⲧⲛⲧⲱⲟⲩⲛ ⲉⲃⲟⲗ ⲟⲩⲧⲱⲟⲩ ⲛⲛⲉⲧⲣⲟ
ⲉⲓⲥ ⲉⲣⲱⲧⲛ ϩⲛ ⲟⲩⲙⲉ ⲁⲧⲉⲧⲛⲙⲟⲟϣⲉ ⲉⲣⲁⲧⲟⲩ ⲛⲛⲉⲧⲛⲁⲧⲁⲕⲉ ⲧⲏⲩⲧⲛ ⲁⲧⲉⲧⲛ
ⲛⲟⲩϫⲉ ⲉⲃⲟⲗ ⲙⲙⲱⲧⲛ ⲙⲡϣⲟϫⲛⲉ ⲛⲛⲉⲧⲛⲣⲙ ⲛϯⲙⲉ ⲁⲧⲉⲧⲛϫⲓ ⲉϩⲟⲩⲛ
 
ⲉⲡⲉⲧⲛϩⲏⲧ ⲙⲡϣⲟϫⲛϭ ⲛⲛϣⲙⲙⲟ ⲁⲧⲉⲧⲛⲕⲁ ⲧⲏⲩⲧⲛ ⲕⲁϩⲏⲩ ⲛⲑⲃⲥⲱ ⲛⲛⲉ
ⲥⲟⲟⲩ ⲁⲧⲉⲧⲛϯ ϩⲓⲱⲧⲧⲏⲩⲧⲛ ⲛⲑⲃⲥⲱ ⲉⲧⲥⲏϣ ⲁⲧⲉⲧⲛⲡⲱⲧ ⲉⲃⲟⲗ ⲛⲧⲉⲧⲛⲡⲟⲗⲓⲥ 
ⲉⲧⲙⲉϩ ⲛⲉⲩⲫⲣⲟⲥⲩ<pb xml:id="ⲣ︦ϥ︦ⲃ︦"/>ⲛⲏ ⲛⲓⲙ ⲁⲧⲉⲧⲛⲟⲩⲱϩ ϩⲛ ⲧⲡⲟⲗⲓⲥ ⲉⲧⲟ ⲛϫⲁⲓⲉ 
ⲉⲧϣⲟⲟⲡ ϩⲛ ⲟⲩⲉⲣⲏⲙⲟⲥ ⲉⲧⲙⲉϩ ⲛⲗⲩⲡⲉⲓ ⲛⲓⲙ ϩⲓ ⲑⲗⲓⲯⲓⲥ ⲛⲓⲙ ⲁⲧⲉⲧⲛⲕⲱ 
ⲛⲥⲱⲧⲛ ⲛⲧⲙⲛⲧⲁⲕⲉⲣⲁⲓⲟⲥ ⲁⲧⲉⲧⲛϫⲓ ⲉϩⲟⲩⲛ ⲉⲣⲱⲧⲛ ⲛⲧⲙⲛⲧⲃⲁⲃⲉ ⲣⲱⲙⲉ. ⲁ 
ⲡⲣⲱⲙⲉ ⲛⲕⲣⲟϥ ϫⲣⲟ ⲉⲣⲱⲧⲛ ⲁⲧⲉⲧⲛⲧⲱⲟⲩⲛ ⲉϩⲣⲁⲓ ⲉϫⲛ ⲛⲉⲧⲛⲥⲛⲏⲩ ⲁⲧⲉⲧⲛ
ϩⲟⲧⲃⲟⲩ ϩⲛ ⲕⲉⲙⲓⲛⲉ ⲛϩⲱⲧⲃ ⲏ ⲛⲧⲉⲧⲛϣⲓⲡⲉ ⲁⲛ ⲙⲁⲩⲁⲁⲧ ⲧⲏⲩⲧⲛ ⲁϥⲧⲱⲙ 
ⲅⲁⲣ ⲛϭⲓ ⲡⲉⲧⲛϩⲏⲧ ⲁⲩⲱ ⲁϥⲡⲱϣⲥ ⲛϭⲓ ⲡⲉⲧⲛⲡ︦ⲛ︦ⲁ︦. ⲁⲧⲉⲧⲛϩⲉ ⲉⲡϫⲱϩⲙ 
ⲁⲧⲉⲧⲛⲕⲱ ⲅⲁⲣ ⲛⲥⲱⲧⲛ ⲛⲛⲉϩⲃⲏⲟⲩⲉ ⲙⲡⲉⲛⲧⲁϥⲧⲁⲙⲓⲱⲧⲛ ⲁⲧⲉⲧⲛⲛⲁⲩ ⲉⲣⲱⲧⲛ 
ⲉⲧⲉⲧⲛⲥⲏϣ ϫⲉ ⲁⲧⲉⲧⲛⲕⲟⲓⲛⲱⲛⲉⲓ ⲉⲛⲉϩⲃⲏⲩⲉ ⲉⲧⲉ ⲙⲉϣϣⲉ ⲁⲧⲉⲧⲛⲙⲉⲥⲧⲉ 
ⲧⲏⲩⲧⲛ ⲙⲁⲩⲁⲁⲧⲧⲏⲩⲧⲛ ⲁⲧⲉⲧⲛⲥⲱ ⲉⲃⲟⲗϩⲛ ⲧⲙⲁⲧⲟⲩ ⲙⲡϩⲟϥ ⲁⲧⲉⲧⲛⲕⲱ 
ⲛⲥⲱⲧⲛ ⲙⲡⲏⲣⲡ ⲉⲧⲛⲁⲛⲟⲩϥ ⲏ ⲉⲧⲛⲟⲧⲙ ϩⲛ ⲛⲟⲃⲉ ⲛⲛⲉⲛⲧⲁⲩϫⲓ <pb xml:id="ⲣ︦ϥ︦ⲅ︦"/> 
ϯⲡⲉ ⲙⲙⲟϥ ⲁⲧⲉⲧⲛϣⲧⲁⲙ ⲙⲡⲉⲧⲛϣⲁ ⲉⲃⲟⲗ ⲙⲡⲉⲥϯ ⲛⲟⲩϥⲉ ⲁⲧⲉⲧⲛⲥⲱⲕ 
ⲛⲏⲧⲛ ⲙⲡⲉⲥϯ ⲃⲱⲱⲛ ⲁⲧⲉⲧⲛⲧⲥⲓⲱⲧⲛ ⲉⲃⲟⲗϩⲙ ⲡⲕⲁⲣⲡⲟⲥ ⲙⲡϣⲏⲛ ⲉⲑⲟⲟⲩ 
 
ⲁⲧⲉⲧⲛϣⲟⲧⲙ ⲛⲧⲉⲧⲛⲧⲁⲡⲣⲟ ⲉⲧⲙϫⲓ ϯⲡⲉ ⲉⲃⲟⲗϩⲙ ⲡⲕⲁⲣⲡⲟⲥ ⲙⲡⲓϣⲏⲛ ⲏ 
ⲡⲕⲏⲡⲟⲥ ⲉⲧⲥⲙⲁⲙⲁⲁⲧ. ⲙⲏ ⲛⲛⲁⲓ ⲁⲛ ⲛⲉ ⲙⲛ ϩⲉⲛ ⲕⲟⲟⲩⲉ ⲉⲛⲁϣⲱⲟⲩ ⲛⲉ 
ⲛϫⲡⲓⲟ ϫⲓⲛ ⲛϣⲟⲣⲡ ⲁⲩⲱ ⲟⲛ ⲧⲉⲛⲟⲩ ⲉⲃⲟⲗϩⲓⲧⲙ ⲡⲉⲧⲟⲃϣ ⲁⲛ ⲉⲙⲙⲛⲧⲁ
ⲥⲉⲃⲏⲥ ⲉⲛⲧⲁⲛⲁⲁⲩ ϩⲣⲁⲓ ϩⲛ ⲛⲓⲥⲩⲛⲁⲅⲱⲅⲏ. ⲛⲉⲧⲛⲁϫⲟⲟⲥ ϫⲉ ϩⲉⲛ ⲙⲉ ⲁⲛ ⲛⲉ 
ⲛⲧⲁ ⲛⲉⲧϫⲉ ⲙⲉ ϫⲟⲟⲩ ⲙⲁⲣⲟⲩϣⲱⲡⲉ ⲛⲥϩⲟⲩⲟⲣⲧ ϫⲉ ⲁⲩϫⲓ ϭⲟⲗ ⲉⲛⲉⲛⲧⲁⲩ
ϫⲱ ⲛϩⲉⲛ ⲙⲛⲧⲙⲉ ⲙⲁⲗⲓⲥⲧⲁ ⲟⲩⲁ ⲁⲛ ⲡⲉ ⲛⲧⲁϥϫⲟⲟⲩ ⲉϩⲣⲁⲓ ⲉϫⲱⲛ ⲏ ⲥⲛⲁⲩ 
ⲏ ϣⲟⲙⲛⲧ ⲁⲗⲗⲁ ⲉϩⲁϩ ⲛⲉ. ⲙⲏ ⲛⲧⲁⲧⲉⲧⲛⲡⲱϩⲧ ⲁⲛ ⲛⲛⲉⲥⲛⲱⲱϥ ⲉⲧⲙⲙⲁⲩ 
ⲉϩⲣⲁⲓ ⲉϫⲙ ⲡⲕⲁϩ ⲛⲧⲱⲧⲛ ⲛⲉⲛⲧⲁⲩⲣ ⲛⲓⲃⲟⲧⲉ ⲁⲩⲱ ⲉⲃⲟⲗ <pb xml:id="ⲣ︦ϥ︦ⲇ︦"/> ⲧⲱⲛ 
ⲁϥϣⲱⲡⲉ ϩⲓϫⲛ ⲟⲩⲡⲉⲧⲣⲁ ⲉϥⲟⲩⲟⲛϩ ⲉⲃⲟⲗ ϩⲙ ⲡⲙⲁ ⲉⲛⲧⲁⲩⲡⲁϩⲧϥ ⲙⲙⲁⲩ 
ⲛϩⲏⲧⲥ ⲛⲑⲉ ⲛϩⲉⲛ ⲥⲛⲱⲱϥ ⲉⲁⲩⲡⲁϩⲧⲟⲩ ⲉϫⲛ ϩⲉⲛ ⲥⲛⲱⲱϥ. ⲏ ⲛⲧⲉⲧⲛⲥⲟⲟⲩⲛ 
ⲁⲛ ⲛⲃⲗⲗⲉⲩ ϫⲉ ⲙⲛ ϭⲟⲙ ⲉⲧⲣⲉ ⲡⲕⲁϩ ϣⲱⲡ ⲉⲣⲟϥ ⲛⲛⲉⲥⲛⲱⲱϥ ⲛⲧⲁⲧⲉⲧⲛ
ⲟⲩⲱϣ ⲉϩⲟⲡⲟⲩ ⲛϩⲏⲧϥ. ⲛⲧⲱⲧⲛ ⲛⲉⲧⲉ ⲙⲡⲟⲩϯ ⲥⲟ ⲉⲃⲟⲗⲃⲗ ⲉⲡⲕⲁϩ ⲉⲡⲱϩⲧ 
ⲛⲟⲩⲥⲛⲟϥ ⲉϩⲣⲁⲓ ⲉⲣⲟϥ ⲉϩⲱⲃⲥ ⲛⲟⲩⲕⲁϩ ⲉⲃⲟⲗ ⲉϫⲱⲟⲩ ⲙⲡϥϣⲟⲡⲟⲩ ϭⲉ 
ⲉⲣⲟϥ ϫⲉ ϥⲣ ϩⲟⲧⲉ ϩⲏⲧϥ ⲙⲡⲥⲁϩⲟⲩ ⲛⲧⲁ ⲡⲛⲟⲩⲧⲉ ⲥϩⲟⲩⲱⲣⲡϥ ⲙⲙⲟϥ 
 
ϫⲓⲛ ⲛϣⲟⲣⲡ ⲉⲧⲃⲉ ⲕⲁⲓⲛ ⲉϥϫⲱ ⲙⲙⲟⲥ ϫⲉ ϥⲥϩⲟⲩⲟⲣⲧ ⲛϭⲓ ⲡⲕⲁϩ ⲡⲁⲓ 
ⲛⲧⲁϥⲟⲩⲱⲛ ⲛⲣⲱϥ ⲉϫⲓ ⲙⲡⲉⲥⲛⲟϥ ⲙⲡⲉⲕⲥⲟⲛ. ⲏ ⲡⲉⲛⲧⲁ ⲡⲡⲉⲧⲟⲩⲁⲁⲃ ϫⲟⲟϥ 
ⲥⲩⲙⲁⲛⲉ ⲁⲛ ⲟⲛ ⲉϩⲣⲁⲓ ⲉⲡⲛⲟⲩⲧⲉ ⲛⲟⲩⲟⲉⲓϣ ⲛⲓⲙ ⲉⲧⲃⲉ ⲥⲛⲟϥ ⲛⲓⲙ ⲛⲇⲓ
ⲕⲁⲓⲟⲥ ⲉⲁⲩⲡⲁϩⲧϥ ⲉⲃⲟⲗ ϫⲉ ⲡⲕⲁϩ ⲙⲡⲣϩⲱⲃⲥ ⲉⲃⲟⲗ <pb xml:id="ⲣ︦ϥ︦ⲉ︦"/> ⲉϫⲙ ⲡⲉⲥⲛⲟϥ 
ⲛⲧⲁⲥⲁⲣⲝ. ⲡⲉⲧⲛϣⲓⲃⲉ ⲛⲁϫⲓ ϣⲓⲡⲉ ⲛⲧⲱⲧⲛ ⲛⲉϩⲛⲁⲁⲩ ⲛⲧⲁⲩⲣ ϣⲓⲃⲉ ⲡⲉⲧⲛ
ϣⲏⲃⲉ ⲛⲁⲣ ⲙⲛⲧⲣⲉ ⲉⲣⲱⲧⲛ. ⲡⲛⲟⲩⲧⲉ ⲛⲁⲕⲣⲓⲛⲉ ⲙⲙⲱⲧⲛ ⲛϥϯ ϩⲁⲡ ⲉⲣⲱⲧⲛ 
ⲕⲁⲧⲁ ⲛⲉⲧⲛⲟⲩⲱϣ ⲛϩⲏⲧ ⲉⲑⲟⲟⲩ ⲛⲧⲁⲧⲉⲧⲛⲟⲩⲉϩ ⲧⲏⲩⲧⲛ ⲛⲥⲱⲟⲩ ϣⲁⲛⲧⲉⲧⲛ
ϣⲱⲡⲉ ⲉⲧⲉⲧⲛϭⲏⲡ ⲉϩⲉⲛ ⲥⲛⲱⲱϥ. ⲏ ⲛⲧⲱⲧⲛ ⲛⲉⲛⲧⲁ ⲛⲉⲩⲥⲛⲱⲱϥ ⲉⲓ ⲉϩⲣⲁⲓ 
ⲉϫⲱⲟⲩ ⲉⲃⲟⲗϫⲉ ⲥⲉⲥⲟⲟⲩϩ ⲉϫⲛ ⲛⲉⲩⲉⲣⲏⲩ ϩⲓϫⲛ ⲟⲩⲙⲁ ⲉⲁⲩϣⲉⲧϣⲱⲧϥ 
ϩⲓϫⲛ ⲟⲩⲡⲉⲧⲣⲁ ⲉⲥⲥⲗⲉϭⲗⲱϭ ⲙⲡⲟⲩⲡⲁϩⲧϥ ⲉϫⲙ ⲡⲕⲁϩ ⲉϩⲱⲃⲥ ⲛⲟⲩⲕⲁϩ 
ⲉⲃⲟⲗ ⲉϫⲱⲟⲩ. ⲡⲉⲧⲛϣⲓⲃⲉ ϩⲣⲁⲓ ⲛϩⲏⲧⲧⲏⲩⲧⲛ ⲛⲉⲭⲁⲗⲕⲓⲟⲛ ⲉⲧⲉ ⲙⲡⲉ ⲡⲉⲩ
ϣⲏⲃⲉ ⲉⲓ ⲉⲃⲟⲗ ⲛϩⲏⲧⲟⲩ. ⲉⲛⲉ ⲛⲧⲁⲧⲉⲧⲛⲥⲱⲧⲙ ϫⲓⲛ ⲛⲓⲣⲟⲙⲡⲉ ⲉⲛⲓⲣⲟⲙⲡⲉ 
ⲛⲑⲉ ⲉⲧⲉ ⲛⲁⲛⲟⲩ ⲡⲡⲁϩⲣⲉ ⲙⲙⲟⲥ ⲉϥⲥⲟⲧⲡ ⲉϥϫⲏⲕ ⲉⲃⲟⲗ ⲛⲛⲉϥⲙⲓⲅⲙⲁ 
 
ⲧⲏⲣⲟⲩ ⲛⲉ ⲉⲓⲥ ⲡⲉ ⲁ ⲛⲉⲡⲗⲏⲅⲏ ⲉⲓ ⲉϩⲟⲩⲛ ⲏ ⲁⲩⲙⲟⲩϩ ⲉϩⲣⲁⲓ <pb xml:id="ⲣ︦ϥ︦︦ϝ︦"/> ϩⲓⲧⲙ 
ⲡⲁϣⲁⲓ ⲙⲡⲧⲁⲗϭⲟ. ⲉⲛⲉ ⲛⲧⲁⲧⲉⲧⲛⲥⲱⲧⲙ ⲡⲉ ϫⲓⲛ <note note="sic">ⲛⲓⲟⲩⲟⲉⲓϣ</note> ⲉⲛⲓⲟⲩ
ⲟⲉⲓϣ ⲛⲉ ⲉϣϫⲡⲉ ⲁ ⲛⲉⲡⲗⲏⲅⲏ ϥⲓ ⲙⲙⲁⲩ ϩⲙ ⲡⲥⲱⲙⲁ ⲛϥⲧⲃⲃⲟ ⲉⲃⲟⲗϩⲙ 
ⲡⲓϣⲓⲛⲉ ⲛⲗⲟⲓⲙⲟⲥ ⲉⲧϩⲱϩ ⲁⲩⲱ ⲉⲧϣⲗⲏ ⲉⲛⲉ ⲛⲧⲁⲧⲉⲧⲛⲥⲱⲧⲙ ⲡⲉ ϫⲓⲛ 
ⲛⲛⲓⲥⲏⲩ ⲉⲛⲓⲥⲏⲩ ⲉϣϫⲡⲉ ⲁ ⲡⲉⲙⲕⲁϩ ⲛϩⲏⲧ ⲡⲱⲧ ⲉⲡⲁϩⲟⲩ ⲙⲙⲱⲧⲛ ⲛⲕⲟⲩⲓ 
ⲕⲟⲩⲓ ϫⲓⲛ ⲛⲛⲓϩⲟⲟⲩ ⲛⲧⲁ ⲡⲧⲁⲗϭⲟ ⲏ ⲡⲉⲙⲧⲟⲛ ⲁⲣⲭⲉⲓ ⲛⲟⲩⲱⲛϩ ⲉⲃⲟⲗ ϩⲛ 
ⲛⲉⲡⲗⲏⲅⲏ ϣⲁ ⲛⲉϩⲟⲟⲩ ⲛⲧⲁ ⲡⲥⲱⲙⲁ ⲧⲃⲃⲟ ⲉⲃⲟⲗϩⲙ ⲡϣⲱⲛⲉ ⲉⲧⲙⲙⲁⲩ 
ⲛⲧⲉ ⲡⲣⲁϣⲉ ⲛϩⲁϩ ϣⲱⲡⲉ ⲛⲁⲩ ⲉⲧⲃⲉ ⲡⲣⲁϣⲉ ⲛⲛⲉⲛⲧⲁⲩⲧⲱⲧ ⲛϩⲏⲧ ϫⲉ 
ⲁⲩϣⲱⲛⲉ ⲙⲡⲓⲣⲁⲥⲙⲟⲥ ϥⲓ ⲙⲙⲁⲩ ϩⲛ ⲧⲉϥⲥⲁⲣⲝ ⲙⲡϥϥⲓ ϭⲉ ⲙⲙⲁⲩ ⲟⲩⲇⲉ 
ⲙⲡⲟⲩⲧⲃⲃⲟ ⲉⲃⲟⲗⲛϩⲏⲧϥ ⲙⲛⲛⲥⲁ ⲛⲓⲡⲁϩⲣⲉ ⲧⲏⲣⲟⲩ ⲛⲧⲁⲩⲣ ⲡⲁϩⲣⲉ ⲉⲣⲟϥ 
ⲛϩⲏⲧⲟⲩ ⲙⲡⲓⲟⲩⲟⲉⲓϣ ⲧⲏⲣϥ. ϭⲱ ⲛⲏⲧⲛ ⲧⲉⲛⲟⲩ ⲉⲧⲉⲧⲛⲥⲕⲣⲕⲱⲣ ϩⲣⲁⲓ ϩⲙ 
ⲡⲉϣⲛⲟϣ ⲛ<pb xml:id="ⲣ︦ϥ︦ⲍ︦"/>ⲛⲉⲥⲛⲱⲱϥ ⲙⲛ ⲙⲙⲟⲟⲩ ⲉⲧⲥⲱⲕ ⲉⲃⲟⲗϩⲛ ⲛⲉⲡⲗⲏⲅⲏ 
ⲉⲛⲧⲁⲧⲉⲧⲛϣⲟⲟϭⲟⲩ ϩⲙ ⲡⲥⲱⲙⲁ ⲛⲧⲱⲧⲛ ⲛⲉⲧⲉⲣⲉ ⲟⲩϩⲁⲡ ⲉⲩⲥⲟⲟⲩⲛ ⲁⲛ 
ⲉⲣⲟϥ ϣⲟⲟⲡ ⲉϩⲣⲁⲓ ⲉϫⲱⲟⲩ ϫⲉ ⲉⲛⲉ ⲉⲧⲃⲏⲏⲧⲟⲩ ⲡⲁⲣⲁ ⲕⲉϣⲏⲙ ⲡⲉ ⲛⲧⲉ 
 
ⲡⲉⲧⲣ ⲡⲁϩⲣⲉ ⲉⲣⲟⲛ ⲥⲗⲁⲁⲧⲉ ⲙⲛ ϩⲉⲛ ⲱⲛⲉ ⲉϥⲥⲕⲟⲣⲕⲣ ⲙⲙⲟⲟⲩ ϩⲛ ⲟⲩϩⲓⲏ 
ⲉⲥϭⲏⲩ ⲉϥⲙⲟⲟϣⲉ ϩⲁⲣⲟⲟⲩ ⲛϩⲏⲧⲥ ⲉϥⲟⲩⲱϣ ⲉⲑⲉⲣⲁⲡⲉⲩⲉ ⲙⲡⲓϣⲱⲛⲉ ⲉⲥ
ϣⲟⲟⲡ ⲧⲱⲛ ⲧⲉϩⲓⲏ ⲉⲧⲙⲙⲁⲩ ⲉⲧϥⲡⲱⲣⲕ ⲏ ⲉⲧϥⲱⲧⲃ ⲛⲛⲱⲛⲉ ⲉϥϥⲓ ⲙⲙⲟⲟⲩ 
ⲉⲃⲟⲗⲛϩⲏⲧⲥ. ⲉⲥϣⲟⲟⲡ ϩⲓϫⲛ ⲟⲩⲡⲉⲧⲣⲁ ⲏ ⲟⲩⲥⲓⲃⲧ ⲉⲥϫⲟⲥⲉ ⲙⲛ ⲟⲩⲗⲁⲕⲙⲉ 
ⲉϫⲛ ⲟⲩⲗⲁⲕⲙⲉ ϩⲛ ⲛⲱⲛⲉ ⲉⲧϩⲉ ⲉⲃⲟⲗ ⲏ ⲉⲧⲟⲩϥⲓ ⲙⲙⲟⲟⲩ ⲉⲃⲟⲗϩⲛ ⲧⲉϩⲓⲏ 
ⲉⲧⲙⲙⲁⲩ ⲉϥⲛⲁⲣ ϣⲁⲩ ⲉⲩⲕⲱⲧ ⲉⲛⲁⲛⲟⲩϥ ⲁⲩⲱ ⲉϥⲥⲟⲧⲡ ⲉⲙⲟⲓϩⲉ ⲡⲉ ⲛⲁⲩ 
ⲉⲣⲟϥ ⲏ ⲉϭⲱϣⲧ ⲛⲥⲱϥ ϩⲙ ⲡⲉϥⲥⲁ ⲙⲛ ⲡⲥⲟⲟⲩⲧⲛ <pb xml:id="ⲣ︦ϥ︦ⲏ︦"/> ⲙⲡⲉϥⲕⲱⲧ ⲛⲑⲉ 
ⲛⲧⲁⲩⲥⲟⲣϥ ⲉⲃⲟⲗ ⲙⲙⲟⲥ ϫⲓⲛ ⲛⲉϥⲥⲛⲧⲉ ϣⲁ ϩⲣⲁⲓ ⲉϫⲱϥ. ϩⲓⲧⲛ ⲟⲩ ⲁ ⲡⲉⲧ
ⲡⲱⲱⲛⲉ ⲛⲛⲱⲛⲉ ⲛϫⲣⲟⲡ ⲉⲃⲟⲗϩⲓ ⲧⲉϩⲓⲏ ⲉⲧϩⲉϫϩⲱϫ ⲛⲟⲩϩⲙ ⲉⲧⲣⲉ ⲧⲃⲁⲣⲟⲥ 
ⲙⲡⲉⲩϩⲣⲟϣ ⲥⲟⲕϥ ⲛⲙⲙⲁⲩ ⲉⲡⲉⲥⲏⲧ ⲛϥϯ ⲛⲧⲉϥⲛⲁⲃϩ ⲉϩⲟⲩⲛ ⲉⲣⲟⲟⲩ ⲛϥⲟⲩ
ⲱⲗⲥ ⲛⲥⲱⲟⲩ ⲛϥϩⲃⲟⲣⲃⲣ ⲙⲙⲟⲟⲩ ⲉⲃⲟⲗ ϩⲛ ⲧⲉϥϭⲟⲙ. ⲛⲑⲉ ⲉⲧⲉ ⲙⲡⲓϫⲟⲟⲥ 
ⲛⲉ ⲧⲥⲩⲛⲁⲅⲱⲅⲏ ⲉⲧⲃⲉ ϩⲉⲛ ⲕⲟⲟⲩⲉ ⲛⲧⲉⲓϩⲉ ϫⲉ ⲟⲩ ⲛⲉ ⲛϯⲛⲁϫⲟⲟⲥ ⲁⲛ ⲟⲛ ϫⲉ 
ⲛⲓⲙ ⲡⲉ ⲛⲧⲁϥⲛⲟⲩϩⲙ ⲏ ⲛⲓⲙ ⲡⲉ ⲛⲧⲁϥⲛⲁϩⲙⲉϥ ⲉⲧⲙⲧⲣⲉ ⲡⲉϥⲟⲩⲟⲓ ⲥⲟⲕϥ 
 
ⲛϥⲣⲓⲕⲉ ⲛϥϩⲉ ⲙⲛ ⲛⲱⲛⲉ ⲉⲧϥϥⲓ ⲙⲙⲟⲟⲩ ⲙⲙⲁⲩ ϩⲓ ⲧⲉϩⲓⲏ. ⲙⲏ ⲟⲩⲛ ϭⲉ 
ϩⲣⲟϣ ⲟⲛ ⲉϫⲛ ⲧⲉⲓⲡⲗⲏⲅⲏ ⲏ ⲡⲉⲓϣϭⲁ ϣⲁⲛⲧⲟⲩⲗⲱⲕ. ⲙⲡⲱⲣ ⲟⲛ ⲧⲉⲛⲟⲩ 
ⲉⲧⲣⲉ ⲡⲉϩⲣⲟⲟⲩ ⲛⲛϣⲁⲛ ϩⲧⲏϥ ϫⲓⲥⲉ ϩⲙ ⲡⲉϩⲟⲟⲩ ⲉⲧϥⲛⲁⲟⲩⲱⲛ ⲉⲡⲉⲓϣⲱⲛⲉ 
ⲛϭⲓ ⲡⲉⲧⲉ ⲧⲁⲛⲁⲕⲏ ⲉⲣⲟϥ <pb xml:id="ⲣ︦ϥ︦ⲑ︦"/> ⲧⲉ ⲉⲣ ⲡⲁⲓ ϫⲉ ⲛⲛⲉ ϩⲉⲛ ⲕⲉⲙⲉⲗⲟⲥ ⲧⲁⲕⲟ 
ϩⲙ ⲡⲥⲱⲙⲁ. ⲙⲏ ⲡⲉϩⲣⲟⲟⲩ ⲣⲱ ⲛⲛⲉⲧⲛⲁⲱϣ ⲉⲃⲟⲗ ⲉϫⲱϥ ⲡⲓϣⲱⲛⲉ ⲛⲁ
ϣⲱⲡⲉ ⲉϥⲟ ⲛⲛⲟϭ ⲛⲑⲉ ⲙⲡⲁϣ ⲕⲁⲕ ⲉⲧⲛⲁϣⲱⲡⲉ ϩⲙ ⲡⲉϩⲟⲟⲩ ⲉⲧⲉⲣⲉ ⲡⲛⲟⲩⲧⲉ 
ⲛⲁⲡⲣϫ ⲡⲧⲱϩ ⲉⲃⲟⲗ ⲙⲡⲉⲥⲟⲩⲟ ⲁⲩⲱ ϩⲁⲡⲥ ⲡⲉ ⲉⲧⲣⲉ ⲡⲛⲟⲩⲧⲉ ⲣ ⲛⲉϥⲧⲱϣ 
ϩⲙ ⲡⲉϩⲟⲟⲩ ⲉⲧⲙⲙⲁⲩ ⲛⲑⲉ ⲟⲛ ⲉⲧⲉ ϩⲁⲡⲥ ⲡⲉ ⲉⲟⲩⲱⲛ ⲉⲡⲓϣⲱⲛⲉ ⲉϣⲱⲱⲧⲉ 
ⲉⲃⲟⲗϩⲙ ⲡⲥⲱⲙⲁ ⲉⲧϥⲛϩⲏⲧϥ ⲛⲛⲁϥ ⲛⲧⲁⲩⲗⲟϥⲗⲉϥ ⲉⲃⲟⲗϩⲓⲧⲛ ⲧⲉϥϩⲙⲙⲉ 
ⲉⲑⲟⲟⲩ ⲛϥⲛⲟϫⲟⲩ ⲉⲃⲟⲗ ⲉⲡⲟⲩⲉ. ⲙⲏ ⲙⲡⲟⲩϥⲓ ⲛⲧⲟⲟⲧϥ ⲛⲏⲥⲁⲩ ⲛⲧⲉϥⲥⲧⲟⲗⲏ 
ⲉⲧⲛⲁⲛⲟⲩⲥ ⲁⲩⲧⲁⲁⲥ ϩⲓ ⲓⲁⲕⲱⲃ ⲁϥϫⲓ ⲙⲡⲉⲥⲙⲟⲩ ⲉⲃⲟⲗϩⲓⲧⲙ ⲡⲉϥⲉⲓⲱⲧ 
ⲥⲉⲛⲁϥⲓ ⲛⲧⲉⲥⲧⲟⲗⲏ ⲛⲧⲁⲩⲧⲁⲁⲥ ⲛⲏⲧⲛ ϩⲱⲧⲧⲏⲩⲧⲛ ϫⲉ ⲧⲉⲧⲛⲙⲡϣⲁ ⲁⲛ 
ⲛⲧⲱⲧⲛ ⲛⲉⲧϯ ⲧⲱⲛ ⲟⲩⲃⲉ ⲡⲉⲩⲉⲓⲱⲧ ⲏ ⲧⲉⲩⲙⲁⲁⲩ ⲛⲥⲉⲧⲁⲁⲥ ϩⲓⲱⲟⲩ ⲛⲛⲉⲧ
 
ⲙⲡϣⲁ <pb xml:id="ⲥ︦"/> ⲙⲙⲟⲥ ⲉⲃⲟⲗϩⲓⲧⲙ ⲡⲉⲩⲉⲓⲱⲧ ⲏ ⲧⲉⲩⲙⲁⲁⲩ ⲙⲛ ϩⲉⲛ ⲕⲉⲥⲙⲟⲩ 
ⲉⲃⲟⲗϩⲓⲧⲙ ⲡⲛⲟⲩⲧⲉ ⲉⲧⲉⲓⲛⲉ ⲙⲡⲉⲥⲙⲟⲩ ⲙⲡⲉⲓⲱⲧ ⲙⲛ ⲧⲙⲁⲁⲩ ⲉϩⲣⲁⲓ ⲉϫⲛ 
 <note note="sic">ⲛϣⲉⲉⲣⲉ</note> ⲙⲛ ⲛⲉⲩϣⲏⲣⲉ. ⲡⲣⲱⲙⲉ ⲏ ⲧⲉⲥϩⲓⲙⲉ ⲉⲧⲉⲣⲉ ⲡⲥⲱⲃϩ ϩⲓⲱⲟⲩ ϣⲁⲣⲉ 
ⲧⲉⲅⲣⲁⲫⲏ ⲥⲟϣⲟⲩ ⲛⲧⲉⲓϩⲉ ϫⲉ ⲛⲉϥϩⲟⲓⲧⲉ ⲉⲩⲉϣⲱⲡⲉ ⲉⲩⲃⲣⲃⲟⲣⲧ ⲉⲣⲉ ϫⲱϥ 
ϭⲟⲗⲡ ⲉⲃⲟⲗ ⲛϥϩⲱⲃⲥ ⲙⲡⲕⲱⲧⲉ ⲛⲣⲱϥ ⲛⲥⲉⲙⲟⲩⲧⲉ ⲉⲣⲟϥ ϫⲉ ⲡⲁⲕⲁⲑⲁⲣⲧⲟⲥ 
ⲡⲁⲕⲁⲑⲁⲣⲧⲟⲥ ⲛⲛⲉϩⲟⲟⲩ ⲧⲏⲣⲟⲩ ⲉⲧϥⲛⲁⲁⲩ ⲉϥⲉϣⲱⲡⲉ ⲉϥϫⲁϩⲙ ⲉϥϩⲙⲟⲟⲥ 
ⲉϥⲡⲟⲣϫ ⲉⲃⲟⲗ ⲛⲧⲉ ⲟⲩⲙⲁ ϣⲱⲡⲉ ⲛⲁϥ ⲡⲃⲟⲗ ⲛⲧⲡⲁⲣⲉⲙⲃⲟⲗⲏ. ⲥⲛⲁⲥⲉϣⲧ 
ⲧⲏⲩⲧⲛ ⲛⲧⲉⲓϩⲉ ⲛϭⲓ ⲧⲉⲅⲣⲁⲫⲏ ⲛⲧⲱⲧⲛ ⲛⲉⲧⲉⲣⲉ ⲡⲉⲩϩⲏⲃⲥ ϩⲧⲙⲧⲱⲙ ⲏ ⲁϥ
ϫⲉⲛⲁ ⲙⲛⲛⲥⲁ ⲡⲓⲛⲉϩ ⲧⲏⲣϥ ⲉⲧϣⲟⲟⲡ ⲙⲛⲛⲥⲁ ⲡⲓϩⲙⲟⲩ ⲧⲏⲣϥ ⲛⲧⲁⲩⲛⲧϥ 
ⲛⲏⲧⲛ ⲙⲡⲓⲛⲟϭ ⲛⲟⲩⲉ ⲉⲡϫⲓⲛϫⲏ ⲡⲁⲗⲓⲛ ⲟⲛ ⲧⲉⲧⲛⲃⲁⲃⲟⲧ ⲛϩⲛⲁⲁⲩ ⲉⲧⲉ ⲙⲛ 
ϯⲡⲉ <pb xml:id="ⲥ︦ⲁ︦"/> ⲙⲙⲟⲟⲩ ⲏ ⲛⲧⲁ ⲧⲉⲩϯⲡⲉ ϣⲓⲃⲉ. ⲙⲛⲛⲥⲁ ϯⲁϣⲏ ⲛϩⲃⲥⲱ ⲙⲙⲓⲛⲉ 
ⲙⲓⲛⲉ ϩⲓ ⲁⲩⲁⲛ ⲁⲩⲁⲛ ⲉⲩϫⲏⲕ ⲉⲃⲟⲗ ⲛⲛϣⲓ ⲛⲧⲉⲩⲟⲩⲁϣⲥⲉ ⲙⲛ ⲧⲉⲩϣⲓⲏ ⲙⲛ 
ⲡⲥⲁ ⲧⲡⲣϥ ⲛⲧⲉⲩϭⲓ ⲛⲧⲁⲙⲓⲟⲟⲩ ⲡⲁⲗⲓⲛ ⲟⲛ ⲧⲉⲧⲕⲏ ⲕⲁϩⲏⲩ ⲛⲧⲱⲧⲛ ⲛⲉⲧ
 
ⲙⲡⲟⲩϣⲓⲡⲉ ⲉⲥⲱⲕ ⲉϩⲟⲩⲛ ⲛⲁⲩ ⲛⲛⲧⲟⲡ ⲛⲛϩⲟⲉⲓⲧⲉ ⲉϭⲱⲗⲡ ⲉⲃⲟⲗ ⲛⲛⲉⲩϭⲃⲟⲓ 
ⲙⲙⲓⲛ ⲙⲙⲟⲟⲩ. ⲁⲧⲉⲧⲛⲙⲉⲣⲉ ϭⲱϣⲧ ⲉϫⲙ ⲡⲉⲧϣⲟⲟⲡ ⲙⲙⲱⲧⲛ ⲉⲥⲓ ⲙⲙⲟϥ 
ⲁⲩⲱ ⲉⲧⲣⲉ ⲛⲁⲓ ϭⲱϣⲧ ⲉϫⲙ ⲡⲉⲧϣⲟⲟⲡ ⲛⲛⲁⲓ ⲏ ⲛⲧⲉ ⲛⲓⲕⲟⲟⲩⲉ ϭⲱϣⲧ ⲉϫⲛ 
ⲛⲉⲧϣⲟⲟⲡ ⲛⲛⲓⲕⲟⲟⲩⲉ ϣⲁⲛⲧⲉ ⲧⲛⲧⲥⲓⲱⲧⲛ ⲛⲟⲩⲧⲣⲟⲫⲏ ⲉⲥϣⲟⲩⲉⲓⲧ. ⲡⲕⲱ ⲕⲁϩⲏⲩ 
ⲛⲁⲉⲓ ⲛⲏⲧⲛ ⲉϩⲟⲩⲛ ⲛⲑⲉ ⲙⲡⲉⲛⲧⲁϥⲙⲉⲣⲉ ⲡⲥⲁϩⲟⲩ ⲁϥⲉⲓ ⲛⲁϥ ⲡⲉⲧⲉⲧⲛⲟⲩⲉϣ 
ⲧⲣⲉϥϯ ⲇⲉ ϩⲓⲱⲧⲧⲏⲩⲧⲛ ϥⲛⲁⲡⲱⲧ ⲉⲃⲟⲗ ⲙⲙⲱⲧⲛ ⲛⲑⲉ ⲙⲡⲉⲧⲉⲙⲡϥⲟⲩⲉϣ 
ⲡⲉⲥⲙⲟⲩ ⲁϥⲡⲱⲧ ⲉⲃⲟⲗ ⲙⲙⲟϥ. ⲉⲛⲉ ⲡⲁ ⲡϫⲟⲉⲓⲥ <pb xml:id="ⲥ︦ⲃ︦"/> ⲅⲁⲣ ⲁⲛ ⲡⲉ ⲡⲕⲁϩ 
ⲙⲛ ⲡⲉϥϫⲱⲕ ⲉⲃⲟⲗ ⲛⲉ ⲟⲩⲟⲓ ⲡⲉ ⲛⲛⲉⲧⲛⲁⲁⲛⲓⲭⲉ ⲙⲙⲱⲧⲛ ϣⲁ ⲧⲉⲛⲟⲩ ϩⲣⲁⲓ 
ϩⲛ ⲡⲓⲥⲩⲛⲁⲅⲱⲅⲏ ⲉⲛϩⲟⲥⲟⲛ ⲇⲉ ⲉⲛⲁ ⲡϫⲟⲉⲓⲥ ⲡⲉ ⲙⲁ ⲛⲓⲙ ⲛⲟⲩϥ ⲅⲁⲣ ⲛⲉ 
ⲙⲛ ϩⲁⲡ ⲟⲩⲇⲉ ⲙⲛ ⲛⲟⲃⲉ ⲉⲡⲉⲧϩⲟⲣϣ ⲉϫⲱⲧⲛ ϣⲁⲛⲧϥϭⲙ ⲡⲟⲩⲟⲉⲓϣ ⲛϣⲓ 
ⲛⲏⲧⲛ ⲙⲡϣⲓ ⲛⲧⲁⲧⲉⲧⲛϣⲓ ⲙⲙⲟϥ. ⲉⲡⲉⲓⲇⲏ ⲛⲑⲉ ⲉⲧⲉϣⲁⲩϫⲱ ⲛⲙⲙⲟⲓϩⲉ 
ⲙⲡⲛⲟⲩⲧⲉ ⲉⲩϣⲁⲛϭⲙ ⲡⲟⲩⲟⲉⲓϣ ⲉϣⲁⲩⲉⲓⲣⲉ ⲟⲛ ⲛⲛⲉⲧϥϣⲟⲩ ⲉⲩϣⲁⲛϭⲙ 
ⲡⲟⲩⲟⲉⲓϣ ⲟⲩⲟⲓ ⲛⲏⲧⲛ ϫⲉ ⲛⲑⲉ ⲙⲡⲟⲩⲉⲓⲙⲉ ⲛϭⲓ ⲛⲁⲓ ⲛⲧⲁⲩⲣ ⲛⲓⲡⲉⲑⲟⲟⲩ 
ⲙⲡⲟⲩⲟⲉⲓϣ ϫⲉ ⲉⲧⲓ ⲕⲉⲥⲁϣϥ ⲛϩⲟⲟⲩ ⲛⲉⲧϣⲟⲟⲡ ⲛⲁⲩ ϩⲙ ⲡⲉⲩⲱⲛϩ ⲛⲧⲉ 
 
ⲡⲛⲟⲩⲧⲉ ⲉⲓⲛⲉ ⲉϫⲱⲟⲩ ⲛⲟⲩⲙⲟⲟⲩ ⲉϥⲟϣ ⲛϥⲟⲙⲥⲟⲩ ⲧⲁⲓ ϩⲱⲧⲧⲏⲩⲧⲛ ⲧⲉ 
ⲧⲉⲧⲛϩⲉ ⲛⲧⲉⲧⲛⲥⲟⲟⲩⲛ ⲁⲛ ϫⲉ ⲉⲧⲓ ϩⲉⲛ ϩⲟⲟⲩ ⲛⲉ ⲉⲃⲟⲗϩⲛ ϩⲉⲛ ϩⲟⲟⲩ ⲉⲧⲣⲉⲩⲟⲩⲉⲓⲛⲉ ⲛⲥⲉⲣ ⲧⲏⲩⲧⲛ ⲛϣⲙⲙⲟ ⲉⲛⲓⲥⲩⲛⲁⲅⲱⲅⲏ ⲛⲧⲱⲧⲛ <pb xml:id="ⲥ︦ⲅ︦"/> ⲛⲉⲛⲧⲁⲩ
ϣⲟⲣϣⲣ ⲙⲡⲉⲩⲏⲓ ϩⲛ ⲛⲉⲩϭⲓϫ ϩⲙ ⲡⲁϣⲁⲓ ⲛⲧⲉⲩⲙⲛⲧⲁⲑⲏⲧ ⲛⲑⲉ ⲉⲧⲥⲏϩ ϫⲉ 
ⲡⲉⲧⲛⲁⲣ ⲁⲑⲏⲧ ⲇⲉ ϥⲛⲁϣⲣϣⲱⲣϥ ϩⲛ ⲛⲉϥϭⲓϫ. ϩⲙ ⲡϫⲱⲕ ⲅⲁⲣ ⲛⲛⲉϩⲟⲟⲩ 
ⲉⲧⲙⲙⲁⲩ ⲛⲧⲁⲩⲟⲩⲉⲓⲛⲉ ⲡⲁⲓ ⲉⲧⲟⲩϯ ϩⲟⲣ ⲉⲣⲟϥ ⲉⲣ ⲛⲉⲓϩⲃⲏⲩⲉ ⲛⲥⲓϣⲉ ⲛⲕⲉⲥⲟⲡ 
ϥⲛⲁⲕⲱ ⲉϩⲣⲁⲓ ⲛⲛϩⲟⲉⲓⲧⲉ ⲉⲧⲉⲣⲉ ⲡⲁⲩⲁⲛ ⲉⲧⲥⲟⲧⲡ ⲛϩⲏⲧⲟⲩ ⲁⲛ ⲛⲥⲉⲁⲁⲩ ⲛⲑⲉ 
ⲉⲧⲉϣϣⲉ ⲉⲁⲁⲩ ⲙⲙⲟⲥ ⲉⲧⲃⲉ ϫⲉ ⲁⲧⲉⲧⲛⲣ ⲛⲉⲩⲥⲱⲡⲉ ⲛϩⲱⲃ ⲁⲩⲱ ⲟⲛ ⲧⲉⲩⲁⲡⲉ 
ⲙⲛ ⲧⲉⲩⲙⲏⲧⲉ ⲛⲧⲱⲧⲛ ⲛⲉⲛⲧⲁⲩϩⲉ ⲏ ⲛⲉⲛⲧⲁⲩⲑⲓⲟⲟⲩ ⲙⲁⲩⲁⲁⲩ ⲉϩⲣⲁⲓ 
ⲉⲡϩⲓⲉⲓⲧ ⲛⲁⲥ ⲙⲛ ⲛⲃⲣⲣⲉ ⲛⲧⲁⲧⲉⲧⲛϣⲁⲕⲧⲟⲩ ϩⲙ ⲡⲧⲣⲉ ⲡⲉⲛⲧⲁ ⲧⲉⲧⲛⲥⲙⲛⲧ 
ⲧⲟⲟⲧⲧⲏⲩⲧⲛ ⲛⲙⲙⲁϥ ϯ ϣⲓ ⲉⲣⲟⲟⲩ ⲛⲏⲧⲛ ⲉϥϣⲓⲕⲉ ⲁⲩⲱ ⲉϥϭⲣⲏ ϩⲱⲱϥ ⲟⲛ 
ⲛⲙⲙⲏⲧⲛ ⲛϩⲟⲩⲟ. ⲡⲁⲓ ⲇⲉ ⲉⲧⲉⲧⲛⲙⲟⲩⲧⲉ ⲉⲣⲟϥ ϩⲛ ⲧⲉⲧⲛⲙⲛⲧⲁⲧⲥⲟⲟⲩⲛ ϫⲉ 
ϩⲏⲧ ϣⲏⲙ ⲉⲧⲃⲉ ϫⲉ ⲙⲡⲉⲧⲛⲥⲟⲩⲛ ⲡⲉϥⲣⲁⲛ ⲛⲉⲥⲛⲏⲩ <pb xml:id="ⲥ︦ⲇ︦"/> ⲉⲁϥⲧⲁⲙⲱⲧⲛ ϭⲉ 
ϩⲛ ⲕⲉⲉⲡⲓⲥⲧⲟⲗⲏ ϫⲉ ⲛⲓⲙ ⲣⲛⲧϥ ⲉϩⲣⲁⲓ ϩⲙ ⲡⲉϩⲟⲟⲩ ⲉⲧⲉⲣⲉ ⲡⲛⲟⲩⲧⲉ ⲛⲁⲥ
 
ⲕⲟⲣⲕⲣ ⲛⲛⲁⲓ ⲉⲧⲙⲙⲁⲩ ⲉϩⲣⲁⲓ ⲉⲛⲉⲩⲥⲛⲱⲱϥ ⲛⲧⲁϥⲛⲧⲟⲩ ⲉⲃⲟⲗⲛϩⲏⲧⲟⲩ 
ⲛⲟⲩⲥⲟⲡ ⲁⲛ ⲏ ⲥⲛⲁⲩ ⲁⲗⲗⲁ ⲛϩⲁϩ ⲛⲥⲟⲡ. ⲙⲡⲉⲧⲛϣⲱⲡ ϭⲉ ⲉⲣⲱⲧⲛ ⲙⲡⲉϩⲙⲟⲩ 
ⲛⲧⲱⲧⲛ ⲛⲉⲛⲧⲁⲩϣⲟⲟϭⲟⲩ ϩⲓⲧⲙ ⲡϩⲟϥ ⲉⲁ ⲧⲙⲁⲧⲟⲩ ϣⲱⲗ ⲉⲣⲟⲟⲩ. ⲧⲉⲧⲛⲁ
ⲛⲁⲩ ⲉⲣⲟϥ ⲉⲁϥϯ ϩⲓⲱⲱϥ ⲛϩⲉⲛ ⲕⲉϩⲟⲉⲓⲧⲉ ⲛϥⲕⲁⲁϥ ⲕⲁϩⲏⲩ ⲛⲛⲁⲓ ⲉⲧⲉ 
ⲙⲡⲉ ⲛⲉⲥⲛⲱⲱϥ ⲉⲧⲛϩⲏⲧⲟⲩ ⲉⲓⲱ ⲉⲃⲟⲗ ⲙⲛⲛⲥⲁ ⲧⲣⲉⲩⲉⲓⲁⲁⲩ ⲉⲃⲟⲗϩⲛ ⲟⲩ
ⲙⲟⲟⲩ ⲉϥⲟϣ ⲛϥⲁⲁⲩ ⲛϣⲟⲙⲛⲧ ⲛⲟⲩⲱⲛ ⲡϣⲟⲣⲡ ⲛⲟⲩⲱⲛ ⲛϥⲕⲁⲁϥ ⲛⲥⲁ 
ⲟⲩⲥⲁ ⲉϥⲕⲏ ⲉϩⲣⲁⲓ ϩⲛ ϩⲉⲛ ϩⲛⲁⲁⲩ ⲉⲣⲉ ⲡⲉⲩⲥⲱϣϥ ⲉⲓⲛⲉ ⲛⲛⲉⲩⲉⲣⲏⲩ ⲡⲁ 
ⲡⲟⲩⲱⲛ ⲛⲛϩⲟⲉⲓⲧⲉ ⲉⲧⲙⲙⲁⲩ ⲙⲛ ⲛⲉϩⲛⲁⲁⲩ ⲉⲧⲟⲩⲛⲁⲕⲁⲁⲩ ⲛϩⲏⲧⲟⲩ ⲡⲙⲉϩ 
ⲥⲛⲁⲩ ⲛⲟⲩⲱⲛ ⲉϥϯ ⲙⲁⲉⲓⲛ ⲉⲣⲟⲟⲩ ⲏ ⲛϥⲧⲣⲉ <note note="sic exit">.</note>
 
ⲓ︦ⲱ︦ 

<pb xml:id="ⲝ︦ⲅ︦"/> ⲉⲡⲡⲟⲗⲉⲙⲟⲥ ⲡ [...] ⲣⲣⲟ ⲡⲉ ⲓ︦ⲥ︦ ⲉϥ [...] ⲙⲙⲟⲥ ⲛⲁⲩ ϫ [...] ⲧⲛⲁ
ϣⲱⲡⲉ [...] ⲙⲱⲥⲧⲉ ⲙⲙⲱⲧⲛ ϩⲓⲧⲛ ⲟⲩⲟⲛ ⲛⲓⲙ ⲉⲧⲃⲉ ⲡⲁⲣⲁⲛ. ⲡⲉⲥⲙⲟⲧ ϭⲉ 
ⲙⲡⲣⲣⲟ ⲙⲛ ⲡⲁ ⲛⲉϥⲙⲁⲧⲟⲓ ⲁⲩⲱ ⲧⲉϥϭⲓ ⲛⲙⲓϣⲉ ⲙⲛ ⲧⲱⲟⲩ ⲛⲉⲧⲛⲁⲟⲩⲱϣ 
ⲉⲣ ⲙⲁⲧⲟⲓ ⲛⲁϥ ⲛⲟⲩⲟⲉⲓϣ ⲛⲓⲙ ⲉⲩϣⲁⲛⲙⲓϣⲉ ⲥⲉⲛⲁϭⲛⲧⲟⲩ ⲉⲓⲥ ϩⲏⲏⲧⲉ ⲅⲁⲣ 
ⲥⲉⲥⲏϩ ϩⲛ ⲛⲉⲅⲣⲁⲫⲏ. ⲕⲣ ϩⲟⲧⲉ ϩⲁⲑⲏ ⲛϩⲉⲛ ⲥⲟⲧⲉ ⲛⲅⲛⲁϣⲁϩⲉ ⲣⲁⲧⲕ ⲁⲛ ⲟⲩⲃⲉ 
ⲙⲡⲟⲗⲉⲙⲟⲥ ⲁⲗⲗⲁ ⲕⲛⲁϭⲱⲧⲡ. ⲕⲣ ϩⲟⲧⲉ ϩⲏⲧϥ ⲙⲡⲛⲟϭⲛⲉϭ ⲛⲛⲣⲱⲙⲉ 
ⲛⲅⲛⲁϣϣⲱⲱⲧⲉ ⲉⲃⲟⲗ ⲁⲛ ⲙⲡϣⲁϫⲉ ⲛⲧⲙⲉ ⲁⲗⲗⲁ ⲕⲛⲁϩⲩⲡⲟⲕⲣⲓⲛⲉ ⲛⲑⲉ 
ⲛⲧⲁ ϩⲁϩ ⲛϭⲱⲃ ϩⲙ ⲡⲉⲓⲥϭⲁ ⲏ ⲧⲉⲓⲡⲗⲏⲅⲏ ϩⲙ ⲡⲧⲣⲉⲩϣⲱⲱϭⲉ ⲛϩⲏⲧⲟⲩ.
ⲕⲣ ϩⲟⲧⲉ ϫⲉ ⲛⲛⲉ ⲧⲕϭⲓϫ ⲏ ⲧⲉⲕⲟⲩⲣⲏⲧⲉ ⲏ ⲛⲧⲟϥ ⲕⲉⲙⲉⲗⲟⲥ ϩⲙ ⲡⲉⲕⲥⲱⲙⲁ 
ⲡⲱⲗϩ ⲛⲅⲛⲁϣⲱⲱϫⲉ ⲁⲛ ϫⲉ ⲉⲕⲛⲁϫⲓ ⲕⲗⲟⲙ ⲙⲉⲣⲉ ϣⲟⲉⲓϫ ϫⲓ ⲕⲗⲟⲙ 
ⲉⲓⲙⲏⲧⲉⲓ ⲛϥⲙⲓϣⲉ ⲕⲁⲗⲱⲥ. ⲕⲣ ϩⲟⲧⲉ ϫⲉ ⲛⲛⲉⲩϫⲉ ϩⲉⲛ ϣⲁϫⲉ ⲙⲡⲟⲛⲏⲣⲟⲛ 
ⲉϩⲟⲩⲛ ⲉϩⲣⲁⲕ ⲉⲃⲟⲗϩⲓⲧⲛ ⲛⲉⲧⲉ ⲛϥⲟ ⲁⲛ ⲛⲣⲟⲟⲩϣ ⲛⲁⲩ ϫⲉ ⲥⲉⲛⲏⲩ ⲉϩⲣⲁⲓ 
 
ⲉⲛϭⲓϫ ⲙⲡⲛⲟⲩⲧⲉ. ⲁⲛⲧⲓ ⲧⲣⲉⲕϫⲱ ⲛⲧⲙⲉ ⲁⲕϫⲱ ⲙⲡϭⲟⲗ ⲉⲧⲃⲉ ϫⲉ ⲕϣⲓⲡⲉ 
ϩⲏⲧⲟⲩ ⲛϩⲉⲛ ⲣⲱⲙⲉ <pb xml:id="ⲝ︦ⲇ︦"/> ⲉϩⲟⲩⲉ ⲣ ϩⲟⲧⲉ ϩⲏⲧϥ ⲙⲡⲛⲟⲩⲧⲉ ϫⲉ ⲕⲟⲩⲉϣ 
ⲡⲉⲩⲉⲟⲟⲩ ⲇⲉ ⲟⲛ ⲉϩⲟⲩⲉ ⲡⲉⲟⲟⲩ ⲙⲡⲛⲟⲩⲧⲉ. ⲡⲙⲁⲧⲟⲓ ⲟⲩⲛⲧⲁϥ ⲛⲉϥϩⲟⲡⲗⲟⲛ 
ⲙⲙⲁⲩ ⲉⲧⲃⲉ ⲛⲉϫ ⲥⲟⲧⲉ ⲕⲱ ⲇⲉ ⲛⲁⲕ ϩⲱⲱⲕ ⲛⲧⲙⲉ ⲧⲁⲣⲉ ⲡϣⲁϫⲉ ϫⲟⲟⲥ 
ⲛⲁⲕ ϫⲉ ⲧⲉϥⲙⲉ ⲛⲁⲕⲱⲧⲉ ⲉⲣⲟⲕ ⲛⲑⲉ ⲛⲛⲓϩⲟⲡⲗⲟⲛ ⲛⲅⲛⲁⲣ ϩⲟⲧⲉ ⲁⲛ ⲉⲩϩⲟⲧⲉ 
ϭⲱⲣϩ ⲁⲩⲱ ϩⲏⲧϥ ⲛⲟⲩⲥⲟⲧⲉ ⲉϥϩⲏⲗ ⲙⲡⲉϩⲟⲟⲩ ⲛⲅⲛⲁⲣ ϩⲟⲧⲉ ⲇⲉ ⲁⲛ ⲟⲛ 
ϩⲏⲧϥ ⲙⲡⲛⲟϭⲛⲉϭ ⲛⲛⲣⲱⲙⲉ. ⲕⲟⲩⲱϣ ⲉⲉϣⲙ ⲟⲩⲕⲱϩⲧ ⲧⲁⲭⲩ ⲡⲉϩⲧ ⲟⲩ
ⲙⲟⲟⲩ ⲉϫⲱϥ ϫⲓ ⲛⲁⲕ ⲙⲡⲉⲑⲩⲣⲱⲛ ⲛⲧⲡⲓⲥⲧⲓⲥ ⲡⲁⲓ ⲉⲧⲕⲛⲁϣϭⲙϭⲟⲙ ⲛϩⲏⲧϥ 
[..] ⲱϣⲙ ⲛⲥⲟⲧⲉ [...] ⲙ ⲛⲧⲉ ⲡⲡⲟⲛⲏⲣⲟⲛ ⲉⲧϫⲉⲣⲟ. ⲡⲙⲁⲧⲟⲓ ⲟⲩⲛⲧⲁϥ ⲡⲉϥϩⲱⲕ 
ⲙⲙⲁⲩ ⲉϣⲁϥⲧⲁⲁϥ ϩⲓⲱⲱϥ ϩⲙ ⲡⲡⲟⲗⲉⲙⲟⲥ ⲁⲩϯ ⲛⲁⲕ ϩⲱⲱⲕ ⲙⲡϩⲱⲕ 
ⲛⲧⲇⲓⲕⲁⲓⲟⲥⲩⲛⲏ ⲉⲧⲣⲉⲕⲧⲁⲁϥ ϩⲓⲱⲱⲕ ⲛϩⲟⲩⲟ ⲇⲉ ⲑⲁⲣⲣⲉⲓ ⲛⲁⲕ ϫⲉ ⲁⲕϯ 
ⲙⲡⲉⲭ︦ⲥ︦ ϩⲓⲱⲱⲕ. ⲛⲓⲙ ⲡⲉⲧⲛⲁⲑⲙⲕⲟⲕ . ⲕⲟⲩⲱϣ ⲉϫⲣⲟ ⲉⲙⲕⲁϩ ⲛϩⲏⲧ ⲛⲓⲙ 
ϩⲓ ⲗⲩⲡⲏ ⲛⲓⲙ ⲉⲃⲟⲗϩⲓⲧⲙ ⲡⲅⲉⲛⲟⲥ ⲛⲛⲉⲛⲧⲁⲩⲥϩⲁⲓ ⲉⲧⲃⲏⲏⲧⲟⲩ ϫⲓⲛ ⲛϣⲟⲣⲡ 
ϫⲉ ⲥⲉⲛⲁⲟⲩⲱϣⲃ ⲛⲥⲉϣⲁϫⲉ ϩⲛ ⲟⲩϫⲓ ⲛϭⲟⲛⲥ ⲥⲉⲛⲁϣⲁϫⲉ ⲧⲏⲣⲟⲩ ⲛϭⲓ ⲛⲉⲧⲣ 
 
ϩⲱⲃ ⲉⲧⲁ<pb xml:id="ⲝ︦ⲉ︦"/>ⲛⲟⲙⲓⲁ. ϯ ϩⲧⲏⲕ ⲇⲉ ⲉϣϫⲉ ⲁⲩϫⲓ ⲟⲩⲁ ⲉϩⲟⲩⲛ ⲉⲓ︦ⲥ︦ ϩⲁⲣⲟⲕ 
ϫⲉ ⲁϥⲉⲓ ⲉⲛⲁϩⲙⲉⲕ ⲉⲃⲟⲗϩⲙ ⲡⲉⲑⲟⲟⲩ ⲛⲓⲙ ϫⲉⲕⲁⲥ ⲉⲕⲉϯ ⲉⲟⲟⲩ ⲛⲁϥ ϩⲱⲱⲕ 
ⲕⲁⲧⲁ ⲡⲉⲛⲧⲁⲩϫⲟⲟϥ ϫⲉ ⲕⲁⲧⲁ ⲣⲟⲟⲩ ⲙⲉⲛ ⲉⲧⲉ ⲡⲉⲥⲡⲉⲣⲙⲁ ⲟⲛ ⲡⲉ ⲙⲡⲟ
ⲛⲏⲣⲟⲛ ⲏ ⲛⲛⲟⲉⲓⲕ ϩⲓ ⲡⲟⲣⲛⲏ ⲥⲉϫⲓ ⲟⲩⲁ ⲉⲣⲟϥ ⲕⲁⲧⲁ ⲣⲱⲧⲛ ⲇⲉ ⲉⲧⲉ ⲡⲓⲥ
ⲡⲉⲣⲙⲁ ⲟⲛ ⲡⲉ ⲉⲧⲥⲙⲁⲙⲁⲁⲧ ϥϫⲓ ⲉⲟⲟⲩ ⲛⲁϣ ⲛϩⲉ ⲛⲧⲟⲕ ⲛⲥⲉⲛⲁϫⲓ ⲟⲩⲁ 
ⲉⲣⲟⲕ ⲁⲛ ⲉⲧⲃⲏⲏⲧϥ ϩⲱ ⲉⲧⲣⲉϥϫⲓ ⲉⲟⲟⲩ ⲉⲃⲟⲗϩⲓⲧⲟⲟⲧⲕ ⲉⲩⲥⲱϣ ⲙⲙⲟⲕ ⲉⲧⲃⲏ
ⲏⲧϥ ⲛϩⲟⲩⲟ ⲉⲧⲣⲉⲩϫⲓ ⲟⲩⲁ ⲉⲡⲉϥⲣⲁⲛ ϩⲛ ⲛϩⲉⲑⲛⲟⲥ ⲉⲧⲃⲏⲏⲧⲕ. ⲉϣϫⲉ ⲁⲩϫⲓ 
ϭⲟⲗ ⲉⲓ︦ⲥ︦ ⲕⲁⲧⲁ ⲡⲉⲛⲧⲁⲩϫⲟⲟϥ ϫⲉ ⲁ ⲛϫⲓϫⲉⲉⲩⲉ ⲙⲡϫⲟⲉⲓⲥ ϫⲓ ϭⲟⲗ ⲉⲣⲟϥ ⲛⲁϣ 
ⲛϩⲉ ⲛⲧⲟⲕ ⲛⲥⲉⲛⲁϫⲓ ϭⲟⲗ ⲉⲣⲟⲕ ⲁⲛ ⲉⲧⲃⲏⲏⲧϥ ⲉϣϫⲉ ⲁⲩϫⲱ ⲛϩⲉⲛ ϫⲓ ⲛϭⲟⲛⲥ 
ⲉⲣⲟϥ ⲕⲁⲧⲁ ⲛⲉⲛⲧⲁⲩϫⲟⲟϥ ϫⲉ ⲁⲩⲉⲓ ⲉⲃⲟⲗ ⲉⲩϣⲟϫⲛⲉ ⲛϩⲏⲧ ⲁⲩⲙⲉⲕ
ⲙⲟⲩⲕⲟⲩ ⲟⲩϣⲁϫⲉ ϩⲛ ⲟⲩⲡⲟⲛⲏⲣⲓⲁ ⲁⲩϫⲱ ⲛⲟⲩϫⲓ ⲛϭⲟⲛⲥ ⲉⲡϫⲓⲥⲉ ⲁⲩϫⲓⲥⲉ 
ⲛⲧⲉⲩⲧⲁⲡⲣⲟ ⲉϩⲣⲁⲓ ⲉⲧⲡⲉ ⲁⲩⲱ ⲁ ⲡⲉⲩⲗⲁⲥ ⲉⲓ ⲉⲃⲟⲗ ϩⲙ ⲡⲕⲁϩ ⲉϣϫⲉ ⲁⲩⲕⲁ
ⲧⲁⲗⲁⲗⲉⲓ ⲟⲛ ⲙⲡⲉⲛⲧⲁϥⲧⲁⲙⲓⲟⲟⲩ ⲕⲁⲧⲁ ⲡⲉⲛⲧⲁⲩϫⲟⲟϥ ϫⲉ ⲁⲩⲕⲁⲧⲁⲗⲁⲗⲉⲓ 
 
ⲙ<pb xml:id="ⲝ︦︦ϝ︦"/>ⲡⲛⲟⲩⲧⲉ ⲛⲁϣ ⲛϩⲉ ⲛⲧⲟⲕ ⲛⲥⲉⲛⲁⲕⲁⲧⲁⲗⲁⲗⲉⲓ ⲙⲙⲟⲕ ⲁⲛ. ⲉϣϫⲉ 
ⲁⲩⲧⲉϭ ⲟⲩⲡⲗⲁⲛⲏ ⲉⲡⲉⲧϥⲓ ⲙⲙⲁⲩ ⲛⲛⲉⲡⲗⲁⲛⲏ ⲛⲛⲣⲱⲙⲉ ⲉⲃⲟⲗⲛϩⲏⲧⲟⲩ ⲓ︦ⲥ︦ 
ⲕⲁⲧⲁ ⲡⲉⲛⲧⲁⲩϫⲟⲟϥ ⲛϭⲓ ⲛⲁⲣⲭⲉⲓⲉⲣⲉⲩⲥ ϫⲉ ⲁⲛⲣ ⲡⲙⲉⲉⲩⲉ ϫⲉ ⲡⲓⲡⲗⲁⲛⲟⲥ 
ⲁϥϫⲟⲟⲥ ϫⲓⲛ ⲉϥⲟⲛϩ ϫⲉ ϯⲏⲁⲧⲱⲟⲩⲛ ⲙⲛⲛⲥⲁ ϣⲟⲙⲛⲧ ⲛϩⲟⲟⲩ ⲛⲁϣ ⲛϩⲉ 
ⲛⲧⲟⲕ ⲛⲥⲉⲛⲁϫⲟⲟⲥ ⲉⲣⲟⲕ ⲁⲛ ϫⲉ ⲡⲉⲡⲗⲁⲛⲟⲥ. ⲉϣϫⲉ ⲁⲩϫⲱ ⲇⲉ ⲟⲛ ⲛϩⲉⲛ 
ⲙⲛⲧⲣⲉ ⲛⲛⲟⲩϫ ⲉϩⲟⲩⲛ ⲉⲣⲟϥ ⲕⲁⲧⲁ ⲡⲉⲧⲥⲏϩ ϫⲉ ⲁⲩⲙⲏⲏϣⲉ ⲣ ⲙⲛⲧⲣⲉ ⲉⲣⲟϥ 
ⲛⲛⲟⲩϫ ⲛⲁϣ ⲛϩⲉ ⲛⲧⲟⲕ ⲥⲉⲛⲁⲧⲱϭⲉ ⲉⲣⲟⲕ ⲁⲛ ⲛϩⲉⲛ ϣⲁϫⲉ ⲛⲗⲁ. ⲛⲧⲉⲓϩⲉ 
ⲟⲛ ⲛⲉ ⲛⲉϥⲕⲉⲡⲉⲧⲟⲩⲁⲁⲃ ⲧⲏⲣⲟⲩ ⲁⲩϫⲓ ϭⲟⲗ ⲉⲓⲱⲥⲏⲫ ϩⲙ ⲡⲏⲓ ⲙⲡⲣⲙ 
ⲛⲕⲏⲙⲉ ϣⲁⲛⲧϥⲉⲓ ⲉϩⲣⲁⲓ ⲉϩⲉⲛ ⲛⲟϭ ⲛⲑⲗⲓⲯⲓⲥ ⲁⲗⲗⲁ ⲙⲡⲉ ⲡⲛⲟⲩⲧⲉ ⲕⲁⲁϥ 
ⲛⲥⲱϥ ⲁⲩϫⲓ ϭⲟⲗ ⲉⲥⲟⲩⲥⲁⲛⲛⲁ ϩⲓⲧⲛ ⲛⲓⲙ ϩⲱⲱϥ ϩⲓⲧⲛ ⲛⲉⲡⲣⲉⲥⲃⲩⲧⲉⲣⲟⲥ 
ⲛϩⲗⲗⲟ ⲛⲣⲉϥϯ ϩⲁⲡ ⲁⲗⲗⲁ ⲙⲡⲉ ⲡⲛⲟⲩⲧⲉ ⲟⲃϣϥ ⲉⲡⲥⲟⲡⲥ ⲙⲡⲉⲥϣⲗⲏⲗ ⲁⲩϫⲓ 
ϭⲟⲗ ⲉⲥⲧⲉⲫⲁⲛⲟⲥ ⲡⲁⲡⲟⲥⲧⲟⲗⲟⲥ ⲁⲩϩⲓ ⲱⲛⲉ ⲉⲣⲟϥ ⲁⲩⲙⲟⲟⲩⲧϥ ⲁⲗⲗⲁ ϩⲱ 
ⲉⲑⲉ ⲛⲧⲁϥϭⲱϣⲧ ⲉϩⲣⲁⲓ ⲉⲙⲡⲏⲩⲉ ⲁϥⲛⲁⲩ ⲉⲡⲉⲟⲟⲩ ⲙⲡⲛⲟⲩⲧⲉ ⲁⲩⲱ ⲓ︦ⲥ︦ 
 
ⲡϫⲟⲉⲓⲥ ⲉϥⲁϩⲉ ⲣⲁⲧϥ ⲛⲥⲁ ⲟⲩⲛⲁⲙ ⲙⲡⲛⲟⲩⲧⲉ ⲙⲁⲗⲓⲥⲧⲁ ⲇⲉ ϫⲉ ⲉϥⲟ ⲛⲁϣ 
ⲛϩⲉ ⲧⲉⲛⲟⲩ ϩⲙ ⲡⲉⲟⲟⲩ ϩⲁⲧⲛ ⲡⲉⲛⲧⲁⲩⲙⲟⲟⲩⲧϥ ⲉⲧⲃⲉ ⲡⲉϥⲣⲁⲛ ⲓ︦ⲥ︦ ⲟⲩⲙⲟⲓϩⲉ 
ⲁⲛ ⲧⲉ ϫⲉ ⲁⲩϫⲱ ⲛϩⲉⲛ ϣⲁϫⲉ ⲙⲡⲟⲛⲏⲣⲟⲛ ⲉϩⲟⲩⲛ ⲉⲣⲟⲕ ⲟⲩϩⲱⲃ ⲛⲃⲣⲣⲉ ⲁⲛ ⲡⲉ.
ⲙⲡⲁⲧⲟⲩϫⲟⲛⲧⲕ ⲣⲱ ϩⲛ ϩⲉⲛ ⲃⲁⲥⲁⲛⲟⲥ ⲙⲛ ϩⲉⲛ ⲥⲏϣⲉ ⲛⲑⲉ ⲛⲛⲁⲡⲟⲥⲧⲟⲗⲟⲥ 
ⲛⲧⲁⲩⲁⲁⲩ ⲙⲡϣ ⲙⲟⲩ ⲁⲩⲥⲩⲣⲉ ⲙⲙⲟⲟⲩ ⲁⲩⲛⲟϫⲟⲩ ⲉⲃⲟⲗ ⲡⲃⲟⲗ ⲛⲧⲡⲟⲗⲓⲥ 
ⲙⲡⲁⲧⲟⲩⲛⲟϫⲕ ⲣⲱ ⲉⲛⲉϣⲧⲉⲕⲱⲟⲩ ⲛⲑⲉ ⲛⲛⲉⲧⲙⲙⲁⲩ ⲉⲡϩⲁⲉ ⲇⲉ ⲁⲩⲙⲟⲟⲩ
ⲧⲟⲩ ϫⲓⲛ ⲁⲃⲉⲗ ⲡⲇⲓⲕⲁⲓⲟⲥ ϣⲁ ϩⲣⲁⲓ ⲉⲍⲁⲭⲁⲣⲓⲁⲥ ⲡϣⲏⲣⲉ ⲛⲃⲁⲣⲁⲭⲓⲁⲥ 
ⲁⲩⲱ ϣⲁ ϩⲣⲁⲓ ⲙⲙⲁⲣⲧⲩⲣⲟⲥ ⲛⲧⲁⲩⲡⲱϩⲧ ⲉⲃⲟⲗ ⲙⲡⲉⲩⲥⲛⲟϥ. ⲟⲩ ⲙⲟⲛⲟⲛ 
ϫⲉ ⲁⲩϫⲉ ⲡⲉⲑⲟⲟⲩ ⲉⲛⲉⲧⲟⲩⲁⲁⲃ ⲧⲏⲣⲟⲩ ⲁⲩⲱ ⲁⲩⲥⲟϣⲟⲩ ⲁⲩϫⲓ ϭⲟⲗ ⲉⲣⲟⲟⲩ 
ⲕⲁⲧⲁ ⲑⲉ ⲉⲧⲛⲛⲁⲩ ϩⲛ ⲛⲉⲅⲣⲁⲫⲏ ⲁⲗⲗⲁ ⲁⲩⲙⲟⲟⲩⲧ ⲟⲛ ⲙⲡⲉⲩϩⲟⲩⲟ. ⲏ ⲉⲓⲥ 
ϩⲉⲛ ϩⲙϩⲁⲗ ⲉⲩⲥⲱϣ ⲙⲙⲟⲟⲩ ⲉⲧⲃⲉ ⲡⲣⲁⲛ ⲙⲡⲉⲩϫⲟⲉⲓⲥ ⲉⲓⲥ ⲡⲉⲩϫⲟⲉⲓⲥ 
ⲉⲛⲧⲁⲩⲥⲟϣϥ ⲉⲧⲃⲉ ⲡⲟⲩϫⲁⲓ ⲛⲛⲉϥϩⲙϩⲁⲗ ⲓ︦ⲥ︦ ⲛⲧⲟⲕ ⲉⲧⲱϣ ⲛⲧⲟⲕ ⲉⲧⲥⲱⲧⲙ 
ⲉⲣⲉ ⲛⲉⲕⲣⲙⲉⲓⲟⲟⲩⲉ ⲥⲱⲕ ⲉϫⲛ ⲛⲉⲕⲟⲩⲟϭⲉ ⲉⲧⲃⲉ ⲛⲉⲛⲧⲁⲩϫⲟⲟⲩ ⲧⲏⲣⲟⲩ ⲉϩⲟⲩⲛ 
ⲉⲣⲟϥ ⲛϭⲓ ⲛⲉⲛⲧⲁ ⲧⲕⲁⲕⲓⲁ ⲧⲱⲛ ⲛⲛⲉⲩⲃⲁⲗ ⲙⲛ ⲡⲉⲩϩⲏⲧ ⲁⲩⲥⲟⲛϩϥ ⲅⲁⲣ 
 
ⲛⲑⲉ ⲛⲟⲩⲗⲏⲥⲧⲏⲥ ⲉⲧⲃⲏⲏⲧⲕ ϫⲉⲕⲁⲥ ϩⲱⲱⲕ ⲉⲩϣⲁⲛⲙⲟⲣⲕ ⲉⲧⲃⲏⲏⲧϥ ⲛⲛⲉⲕ
ⲥⲕⲁⲛⲇⲁⲗⲓⲍⲉ ⲁⲩⲥⲟϣϥ ⲁⲩⲛⲉϫ ⲡⲁϭⲥⲉ ⲉϩⲟⲩⲛ ⲉⲣⲟϥ ⲁⲩϩⲉⲃⲥ ⲡⲉϥϩⲟ ⲁⲩ
ϩⲓⲟⲩⲉ ⲉⲣⲟϥ ⲁⲩⲥⲱⲃⲉ ⲙⲙⲟϥ ⲁⲩϫⲓ ⲕⲗⲯ ⲉϫⲱϥ ⲁⲩϩⲓⲟⲩⲉ ⲙⲡⲕⲁϣ ⲉϫⲛ 
ⲧⲉϥⲁⲡⲉ ⲁⲩϯ ⲁⲁⲥ ⲉϩⲟⲩⲛ ϩⲙ ⲡⲉϥϩⲟ ⲁⲩⲧⲥⲉϥ ⲟⲩϩⲙϫ ϩⲙ ⲡⲉϥⲉⲓⲃⲉ ⲁⲩϯ 
ⲉϫⲱϥ ⲛⲟⲩⲕⲗⲟⲙ ⲛϣⲟⲛⲧⲉ ⲁⲩⲉϥⲧ ⲛⲉϥⲟⲩⲉⲣⲏⲧⲉ ⲙⲛ ⲛⲉϥϭⲓϫ ⲉⲡϣⲉ ⲁⲩ
ⲛⲟϭⲛⲉϭ ⲙⲙⲟϥ ϩⲓ ⲡⲉⲥⲧⲁⲩⲣⲟⲥ ϫⲉ ⲁⲙⲟⲩ ⲉϩⲣⲁⲓ ϩⲓⲱⲱϥ ⲛⲧⲛⲡⲓⲥⲧⲉⲩⲉ 
ⲉⲣⲟⲕ ⲙⲛⲛⲥⲁ ⲛⲉⲩⲙⲛⲧⲁⲥⲉⲃⲏⲥ ⲧⲏⲣⲟⲩ ⲉⲛⲧⲁⲩϫⲟⲟⲩ ⲉⲣⲟϥ ⲏ ⲛⲧⲁϥⲁⲁⲩ 
ⲛⲁϥ ⲁⲩⲕⲟⲛⲥ ⲙⲡⲉϥⲥⲡⲓⲣ ⲛⲟⲩⲗⲟⲅⲭⲏ. ⲙⲏ ⲛⲉ ⲟⲩ ⲗⲁⲁⲩ ⲁⲛ ⲛⲛⲁϩⲣⲁϥ ⲡⲉ 
ⲉⲧⲣⲉ ⲡⲕⲁϩ ⲡⲱϩ ⲛϥⲱⲙⲕ ⲛⲧⲥⲩⲛⲁⲅⲱⲅⲏ ⲙⲡⲟⲛⲏⲣⲟⲥ ⲉⲧⲙⲙⲁⲩ ⲉⲛⲧⲁⲩ
ⲕⲱⲧⲉ ⲉⲣⲟϥ ⲛⲑⲉ ⲛϩⲉⲛ ⲁϣⲏ ⲛⲟⲩϩⲟⲣ ⲁⲗⲗⲁ ⲉϥϭⲱϣⲧ ⲛⲧⲟϥ ⲉⲧⲙⲛⲧⲛⲟⲩⲧⲉ ⲉⲧⲡⲣⲟⲕⲟⲡⲧⲉ ϩⲓⲧⲙ ⲡⲁϣⲁⲓ ⲛⲛⲉⲛⲧⲁⲩⲡⲓⲥⲧⲉⲩⲉ ⲉⲣⲟϥ ϫⲉⲕⲁⲥ ⲛⲧⲟⲕ ϩⲱⲱⲕ 
ⲉⲕϣⲁⲛⲉⲓ ⲉϩⲣⲁⲓ ⲉⲧⲟⲟⲧⲟⲩ ⲛⲛϣⲁϫⲉ ⲛⲛⲉⲛⲧⲁⲩⲙⲉⲉⲩⲉ ⲉϩⲉⲛ ⲕⲁⲕⲓⲁ ϩⲙ 
ⲡⲉⲩϩⲏⲧ ⲉϩⲟⲩⲛ ⲉⲣⲟⲕ ⲉⲧⲃⲏⲏⲧϥ ϩⲙ ⲡⲧⲣⲉⲩϫⲱⲣ ⲛⲛⲉⲩⲗⲁⲥ ⲛⲑⲉ ⲛⲛⲓⲥⲏϥⲉ 
 
ⲟⲩⲙⲁⲧⲟⲩ ⲇⲉ ⲟⲛ ⲛϩⲟϥ ⲧⲉⲧϩⲁ ⲛⲉⲩⲥⲡⲟⲧⲟⲩ ⲛⲑⲉ ⲉⲧⲥⲏϩ ⲉⲕⲛⲁⲧⲱⲱⲃⲉ ⲁⲛ 
ⲛⲛⲉⲧⲱⲱⲃⲉ ⲛⲁⲕ ⲛϩⲉⲛ ⲡⲉⲑⲟⲟⲩ ⲟⲩⲧⲉ ⲉⲕⲛⲁϣⲗⲏⲗ ⲁⲛ ⲉⲡⲁⲓ ⲁⲗⲗⲁ 
ⲉⲕⲛⲁϭⲱϣⲧ ⲉⲡϯ ⲟⲩⲱ ⲛⲧⲇⲓⲕⲁⲓⲟⲥⲩⲛⲏ ⲙⲛ ⲧⲉⲡⲣⲟⲕⲟⲡⲏ ⲛⲧⲁⲩⲝⲏⲥⲓⲥ ⲙⲛ 
ⲡⲉⲟⲟⲩ ⲙⲡϫⲟⲉⲓⲥ ⲉⲧⲙⲟⲟϣⲉ ⲁⲩⲱ ⲉⲧϫⲓⲥⲉ ⲉⲧⲡⲟⲣϣ ⲉⲃⲟⲗ ϩⲙ ⲡⲕⲁϩ ⲧⲏⲣϥ 
ϩⲓⲧⲙ ⲡⲁϣⲁⲓ ⲙⲡⲉⲥⲧⲟⲓ ⲛⲛⲉϩⲃⲏⲩⲉ ⲉⲧⲛⲁⲛⲟⲩⲟⲩ ⲉⲧϣⲱϣ ⲉϩⲟⲩⲉ ϩⲏⲛⲉ ⲛⲓⲙ 
ⲡⲉⲧⲛⲁϫⲡⲓⲉ ⲛⲉⲛⲧⲁⲩϫⲓ ⲟⲩⲁ ⲉⲣⲟϥ ⲓ︦ⲥ︦. ⲏ ⲣⲱ ⲁ ⲡⲧⲁⲕⲟ ⲟⲩⲱ ⲉϥⲉⲓ ⲉϩⲣⲁⲓ 
ⲉϫⲱⲟⲩ ⲁⲩⲱ ⲟⲛ ⲉϥⲛⲁⲉⲓ ϥⲛⲁϫⲡⲓⲉ ⲛⲉⲧⲣ ⲡⲉⲑⲟⲟⲩ ⲧⲏⲣⲟⲩ ⲛⲛⲉⲧⲛⲟⲩϫ 
ⲙⲡⲉⲩⲣⲟⲟⲩϣ ⲉⲣⲟϥ ϩⲛ ϩⲱⲃ ⲛⲓⲙ ϥϫⲱ ⲅⲁⲣ ⲙⲙⲟⲥ ϫⲉ ⲉⲓⲥ ⲡϫⲟⲉⲓⲥ ⲛⲏⲩ 
ϩⲛ ⲛⲉϥⲧⲃⲁ ⲛⲁⲅⲅⲉⲗⲟⲥ ⲉⲧⲟⲩⲁⲁⲃ ⲉⲧⲣⲉϥⲉⲓⲣⲉ ⲛⲟⲩⲕⲣⲓⲥⲓⲥ ⲉϫⲛ ⲟⲩⲟⲛ ⲛⲓⲙ 
ⲁⲩⲱ ⲛϥϫⲡⲓⲉ ⲯⲩⲭⲏ ⲛⲓⲙ ⲉⲧⲃⲉ ϩⲱⲃ ⲛⲓⲙ ⲛⲧⲁⲩⲣ ϣⲁϥⲧⲉ ⲛϩⲏⲧⲟⲩ 
ⲁⲩⲱ ⲉⲧⲃⲉ ⲛϣⲁϫⲉ ⲧⲏⲣⲟⲩ ⲉⲧⲛⲁϣⲧ ⲛⲧⲁⲩϫⲟⲟⲩ ⲉⲣⲟϥ ⲛϭⲓ ⲛⲣⲉϥⲣ ⲛⲟⲃⲉ 
ⲛⲁⲥⲉⲃⲏⲥ. ⲉⲝⲉⲥⲧⲓ ⲉⲧⲣⲉⲩϫⲟⲟⲥ ⲉⲡⲙⲁⲧⲟⲓ ϩⲓⲧⲛ ⲛⲉⲧⲇⲟⲕⲓⲙⲁⲍⲉ ⲙⲙⲟϥ ϫⲉ 
ⲟⲩⲣⲱⲙⲉ ⲡⲉ ⲉϥϩⲛ ϩⲉⲛ ⲗⲩⲡⲏ ⲉⲧⲃⲉ ⲛⲉⲧⲣ ⲛⲟϥⲣⲉ ⲁⲩⲱ ⲉϥⲥⲟⲟⲩⲛ ⲛϥⲓ ϩⲁ 
 
ⲛⲟϭⲛⲉϭ ⲛⲓⲙ ⲛⲑⲉ ⲛⲧⲁⲩⲡⲣⲟⲫⲏⲧⲉⲩⲉ ⲉⲧⲃⲉ ⲡⲉϥⲣⲣⲟ ⲡⲗⲟⲅⲟⲥ ⲛⲧⲁϥⲣ 
ⲥⲁⲣⲝ ⲉⲧⲃⲉ ⲡⲉⲛⲟⲩϫⲁⲓ ϫⲉ ⲟⲩⲣⲱⲙⲉ ⲡⲉ ⲉϥϩⲛ ⲟⲩⲡⲗⲏⲅⲏ ⲁⲩⲱ ⲉϥⲥⲟⲟⲩⲛ 
ⲛϥⲓ ϩⲁ ⲗⲟϫⲗⲉϫ. ⲙⲙⲛ ⲟⲩⲏⲓ ⲉϥⲕⲏⲧ ⲉϫⲙ ⲡϣⲱ ⲛⲁϣⲁϩⲉ ⲣⲁⲧϥ ⲉⲣϣⲁⲛ 
ϩⲉⲛ ⲧⲏⲩ ⲉⲩⲛⲁϣⲧ ⲉⲓ ⲉϩⲣⲁⲓ ⲉϫⲱϥ. ⲡⲉⲧϯ ⲛϩⲧⲏϥ ⲁⲛ ⲉⲛⲁⲓ ⲙⲛ ⲛⲉⲧⲉⲓⲛⲉ 
ⲙⲙⲟⲟⲩ ⲧⲏⲣⲟⲩ ⲉⲃⲟⲗϩⲛ ⲛⲉⲅⲣⲁⲫⲏ ⲉⲣϣⲁⲛ ⲟⲩⲑⲗⲓⲯⲓⲥ ⲧⲁϩⲟϥ ϩⲱⲱϥ 
ⲏ ⲟⲩⲇⲓⲱⲅⲙⲟⲥ ϥⲛⲁⲥⲕⲁⲛⲇⲁⲗⲓⲍⲉ ϥⲛⲁⲣ ⲃⲟⲗ ⲇⲉ ⲁⲛ ⲟⲛ ⲉⲁⲣⲛⲁ. ⲏ ⲁⲣⲛⲁ 
ⲁⲛ ⲛⲧⲟϥ ⲡⲉ ϫⲱ ⲙⲡϭⲟⲗ ⲉⲡⲙⲁ ⲛⲧⲙⲉ ⲉⲧⲃⲉ ⲑⲩⲡⲟⲕⲣⲓⲥⲓⲥ ⲙⲛ ⲡⲉⲟⲟⲩ 
ⲛⲛⲣⲱⲙⲉ. ⲟⲩ ⲛⲉⲧⲥⲟⲧⲡ ⲉϩⲟⲙⲟⲗⲟⲅⲉⲓ ⲛⲓ︦ⲥ︦ ⲕⲁⲛ ⲉⲩϣⲁⲛⲡⲱⲣⲕ ⲛⲛⲉⲕⲃⲁⲗ 
ⲉⲕⲛⲁⲧⲱⲟⲩⲛ ⲁⲛ ϩⲛ ⲧⲁⲛⲁⲥⲧⲁⲥⲓⲥ ⲉⲙⲛ ⲃⲁⲗ ⲙⲙⲟⲕ. ϩⲱ ⲉⲣⲟⲕ ⲉⲧⲣⲉⲩ 
ϩⲟⲙⲟⲗⲟⲅⲉⲓ ⲙⲙⲟⲕ ⲙⲡⲉⲙⲧⲟ ⲉⲃⲟⲗ ⲛⲛⲁⲅⲅⲉⲗⲟⲥ ⲙⲡⲛⲟⲩⲧⲉ. ⲉⲕⲣ ϩⲟⲧⲉ 
ϫⲉ ⲟⲩ ⲉϩⲟⲙⲟⲗⲟⲅⲉⲓ ⲛϩⲉⲛ ϩⲃⲏⲩⲉ ⲙⲙⲛⲧⲙⲉ ⲉⲁⲩϭⲟⲗⲡⲟⲩ ⲛⲁⲕ ⲉⲃⲟⲗ 
ⲉⲣⲉ ⲧⲉⲕⲅⲣⲁⲫⲏ ⲣ ⲙⲛⲧⲣⲉ ϩⲁⲣⲟⲟⲩ ϫⲉ ϩⲉⲛ ⲉⲃⲟⲗ ⲙⲙⲟⲥ ⲛⲉ ⲕⲁⲛ ⲉⲩ
ϣⲁⲛϥⲓ ⲛⲧⲉⲕⲁⲡⲉ ⲕⲛⲁⲧⲱⲟⲩⲛ ⲟⲛ ⲉⲥϩⲓϫⲱⲕ ⲕⲁⲛ ⲉⲩϣⲁⲛϣⲁⲁⲧⲕ ⲙⲉⲗⲟⲥ 
ⲙⲉⲗⲟⲥ ⲟⲩ ⲙⲟⲛⲟⲛ ϫⲉ ⲕⲛⲁⲧⲱⲟⲩⲛ ⲛⲅϣⲁⲁⲧ ⲁⲛ ⲙⲡⲥⲉⲗⲉⲡⲓⲛ ⲛⲧⲉⲕϭⲓϫ 
 
ⲏ ⲧⲉⲕⲟⲩⲉⲣⲏⲧⲉ ⲁⲗⲗⲁ ⲕⲛⲁⲧⲱⲟⲩⲛ ⲟⲛ ⲛⲥⲱⲙⲁ ⲙⲡ︦ⲛ︦ⲓ︦ⲕ︦ⲟⲛ. ⲉϣϫⲉ ⲉⲕⲉⲓⲣⲉ 
ⲙⲡⲙⲉⲉⲩⲉ ⲙⲡϩⲓⲥⲉ ⲙⲛ ⲡⲉⲙⲕⲁϩ ⲛϩⲏⲧ ⲛⲧⲁϥϣⲱⲡⲉ ⲙⲙⲟⲕ ⲉⲃⲟⲗϩⲓⲧⲛ 
ϩⲉⲛ ⲣⲱⲙⲉ ⲙⲡⲟⲛⲏⲣⲟⲥ ϯ ϩⲧⲏⲕ ⲉⲡⲉⲛⲧⲁ ⲡⲁⲡⲟⲥⲧⲟⲗⲟⲥ ϫⲟⲟϥ ϫⲉ ⲛϩⲓⲥⲉ 
ⲙⲡⲉⲓⲟⲩⲟⲉⲓϣ ⲧⲉⲛⲟⲩ ⲙⲡϣⲁ ⲁⲛ ⲙⲡⲉⲟⲟⲩ ⲉⲧⲛⲁϭⲱⲗⲡ ⲉⲣⲟⲛ. ϩⲱ ⲉⲣⲟⲕ 
ⲉⲧⲣⲉⲕⲛⲁⲩ ⲉⲛⲉⲛⲧⲁⲩⲥⲟϣⲟⲩ ⲧⲏⲣⲟⲩ ⲁⲩⲱ ⲁⲩⲙⲟⲟⲩⲧⲟⲩ ⲉⲧⲃⲉ ⲡⲛⲟⲩⲧⲉ 
ⲙⲁⲗⲓⲥⲧⲁ ϩⲉⲛ ⲁⲧⲛⲟⲃⲉ ⲛⲁⲡⲟⲥⲧⲟⲗⲟⲥ ⲁⲩⲱ ⲙⲡⲣⲟⲫⲏⲧⲏⲥ ⲛϩⲟⲩⲟ ⲇⲉ ⲡⲓ
ⲡⲉⲧⲟⲩⲁⲁⲃ ⲓⲱϩⲁⲛⲛⲏⲥ ⲛⲧⲁ ϩⲏⲣⲱⲇⲏⲥ ⲧⲣⲉⲩϥⲓ ⲛⲧⲉϥⲁⲡⲉ ϩⲙ ⲛⲧⲣⲉϥⲛⲟϫϥ 
ⲉⲡⲉϣⲧⲉⲕⲟ ⲉⲧⲃⲉ ⲡⲟⲩⲱϣ ⲛⲟⲩⲥϩⲓⲙⲉ ⲛⲗⲟⲓⲙⲟⲥ ⲙⲛ ⲧⲉⲥⲕⲉϣⲉⲉⲣⲉ. ⲁⲩⲱ 
ⲑⲉ ⲟⲛ ⲙⲙⲓⲭⲁⲓⲁⲥ ⲉⲛⲧⲁⲩⲣⲟϩⲧϥ ⲉϩⲟⲩⲛ ϩⲛ ⲧⲉϥⲟⲩⲟϭⲉ ϩⲓⲧⲙ ⲡⲉⲡⲣⲟ
ⲫⲏⲧⲏⲥ ⲛⲛⲟⲩϫ ⲉⲁϥⲟⲩⲉϩ ⲥⲁϩⲛⲉ ⲇⲉ ⲟⲛ ⲛϭⲓ ⲟⲩⲣⲣⲟ ⲛⲁⲛⲟⲙⲟⲥ ⲉⲁ ⲡⲧⲁⲕⲟ 
ϭⲉⲡⲏ ⲉⲉⲓ ⲉϫⲱϥ ⲉⲧⲣⲉⲩⲧⲙⲙⲉϥ ⲟⲉⲓⲕ ⲛⲑⲗⲓⲯⲓⲥ ⲙⲡⲉⲡⲣⲟⲫⲏⲧⲏⲥ ⲁⲩⲱ ⲛⲥⲉ
ⲧⲥⲉϥ ⲙⲟⲟⲩ ⲛⲑⲗⲓⲯⲓⲥ ⲉⲧⲃⲉ ϫⲉ ⲁϥϫⲉ ⲧⲙⲉ ⲛⲁϥ ⲛⲑⲉ ⲟⲛ ⲛⲓⲉⲣⲏⲙⲓⲁⲥ 
ⲛⲧⲁⲩⲛⲟϫϥ ⲉⲩϣⲏⲓ ⲛⲗⲟⲓϩⲉ ϩⲓⲧⲛ ⲟⲩⲣⲣⲟ ⲉⲁ ⲡⲛⲟⲩⲧⲉ ⲕⲁⲁϥ ⲛⲥⲱϥ ⲉⲧⲃⲉ 
ⲡⲁϣⲁⲓ ⲛⲛⲉϥⲙⲛⲧⲁⲥⲉⲃⲏⲥ ⲉⲁϥϣⲱⲡ ⲉⲣⲟϥ ⲛⲛϣⲁϫⲉ ⲛϭⲟⲗ ⲛⲛⲉⲡⲣⲟⲫⲏⲧⲏⲥ 
ⲛⲛⲟⲩϫ ⲁϥⲧⲥⲧⲟ ⲇⲉ ⲉⲃⲟⲗ ⲛⲛϣⲁϫⲉ ⲙⲙⲉ ⲙⲡⲉⲡⲣⲟⲫⲏⲧⲏⲥ ⲉⲧⲟⲩⲁⲁⲃ ⲧⲁⲓ 
 
ⲧⲉ ⲑⲉ ⲉⲛⲧⲁ ⲡϫⲟⲉⲓⲥ ⲡⲁⲣⲁⲇⲓⲇⲟⲩ ⲛⲑⲓ︦ⲗ︦ⲏ︦ⲙ︦ ⲁⲩⲱ ⲁϥϣⲟϥⲥ ⲉⲧⲃⲏⲏⲧϥ ϩⲙ 
ⲡⲧⲣⲉϥⲧⲁⲁϥ ⲙⲛ ⲡⲉϥⲙⲏⲏϣⲉ ⲉⲧⲛϩⲏⲧⲥ ⲉϩⲣⲁⲓ ⲉⲛϭⲓϫ ⲛⲛⲉⲩϫⲁϫⲉ ⲉⲁⲩ
ⲕⲱⲛⲥ ⲛⲛⲉϥϣⲏⲣⲉ ⲙⲡⲉϥⲙⲧⲟ ⲉⲃⲟⲗ ⲁⲩⲱ ⲁⲩⲡⲱⲣⲕ ⲛⲛⲉϥⲃⲁⲗ. ⲧⲱⲃϩ ⲙⲡ
ϫⲟⲉⲓⲥ ⲙⲡⲉⲟⲟⲩ ⲓ︦ⲥ︦ ⲉⲧⲙⲧⲣⲉⲕϩⲉ ϩⲛ ⲟⲩⲡⲟⲛⲏⲣⲟⲛ ϫⲉ ⲛⲛⲉⲕⲉⲓ ⲉϩⲣⲁⲓ ⲉⲧⲟⲟⲧϥ 
ⲙⲡⲗⲁⲥ ⲛⲛⲉⲛⲧⲁⲕⲣ ⲑⲉ ⲛⲟⲩϫⲁϫⲉ ⲛⲛⲉϩⲣⲁⲩ ϫⲉ ⲁⲕϫⲱ ⲛϩⲉⲛ ϣⲁϫⲉ ⲉⲩ
ⲥⲟⲩⲧⲱⲛ ⲁⲩⲱ ϩⲉⲛ ϩⲃⲏⲟⲩⲉ ⲉⲩϫⲏⲕ ⲉⲃⲟⲗ ⲙⲙⲛⲧⲙⲉ .
<pb xml:id="ⲟ︦ⲉ︦"/> ϩⲛ ⲧⲉⲡⲣⲱ ⲕⲁⲧⲁ ϩⲟⲓ. ⲁⲩⲱ ⲟⲛ ⲟⲉⲓⲕ ϩⲓ ϭⲓ ⲛⲟⲩⲟⲙ ⲛⲛⲉⲩⲃⲁⲣⲁϩⲉ 
ⲉⲩⲛⲁⲡⲣⲟⲥⲉⲭⲉ ϭⲉ ⲉⲣⲟⲟⲩ ϩⲓ ⲛⲉⲙⲣⲟⲟⲩⲉ ⲙⲡⲓⲉⲣⲟ ⲛⲧⲉⲩϣⲏ ϩⲁ ⲛⲓⲛⲟϭ 
ⲛϫⲁϥ ϫⲛ ⲉⲩⲛⲁⲡⲱⲧ ϩⲁ ⲧⲉⲩϩⲏ ϩⲓ ⲛⲧⲟⲟⲩ ⲉⲧⲃⲉ ϭⲉⲡ ⲥⲁⲣⲁϭⲱⲟⲩϣ ϩⲓ 
ⲃⲁϣⲟⲣ ϩⲓ ϭⲁϩⲥⲉ ϩⲓ ϣⲟϣ ⲉⲩⲣ ⲡⲕⲉⲥⲁⲁⲛϣ ⲙⲙⲟⲟⲩ ⲙⲛ ⲛⲉⲩϩⲙϩⲁⲗ 
ⲙⲛ ⲛⲉⲧⲙⲟⲟϣⲉ ⲛⲙⲙⲁⲩ ⲉⲧⲉⲓⲛⲉ ⲙⲙⲟⲟⲩ. ⲉⲩⲛⲁϯ ⲇⲱⲣⲟⲛ ϭⲉ ⲉⲛⲉⲩϩⲟⲩ 
 
ⲙⲓⲥⲉ ϫⲛ ⲉⲩⲛⲁϯ ⲛⲁⲩ ϩⲙ ⲡⲕⲁⲓⲣⲟⲥ ⲙⲡϫⲱⲱⲗⲉ ⲛⲛⲉⲩⲙⲁ ⲛⲉⲗⲟⲟⲗⲉ 
ⲛⲧⲁⲩϯ ⲧⲉⲩⲙⲛⲧϩⲏⲕⲉ ⲉϩⲟⲩⲛ ⲉⲣⲟⲟⲩ ϣⲁⲛⲧⲟⲩϫⲟⲟⲩ. ⲛⲓⲙ ⲡⲉⲧⲛⲁϣϣⲁϫⲉ 
ⲉⲙⲡⲉⲑⲟⲟⲩ ⲉⲧⲟⲩⲑⲗⲓⲃⲉ ⲛⲛϩⲏⲕⲉ ⲛϩⲏⲧⲟⲩ ⲛϭⲓ ⲛⲉⲧⲟⲩϫⲓ ⲙⲙⲟⲟⲩ ⲛϭⲟⲛⲥ 
ⲉⲩⲣ ⲡⲕⲉⲥⲱⲧⲙ ⲁⲩⲱ ⲉⲡϩⲱⲃ ϩⲏⲡ ⲉⲣⲟⲟⲩ ⲁⲛ ϫⲉ ⲁ ϩⲁϩ ϫⲟ ⲛⲛⲉⲩⲧⲃⲛⲟⲟⲩⲉ 
ⲉϩⲟⲩⲛ ⲉⲙⲙⲁ ⲛⲟⲉⲓⲕ ⲛⲧⲁⲩϫⲟⲟⲩ ⲉⲩⲟⲩⲱⲙ ⲙⲙⲟⲟⲩ ⲉⲧⲃⲉ ϫⲉ ⲙⲡⲟⲩϭⲛ 
ϩⲣⲉ ⲛⲁⲩ ⲛⲑⲉ ⲟⲛ ⲉⲧⲉ ⲙⲡⲟⲩϭⲛ ⲧⲱϩ ⲏ ⲕⲁⲛ ⲁⲩϭⲓⲛⲉ ⲟⲛ ⲙⲡⲟⲩϭⲛ ϩⲟⲙⲧ 
ⲉⲧⲟⲟⲩ ⲛⲧⲉⲓⲛⲟϭ ⲛⲁⲥⲟⲩ. ⲛϯⲛⲁⲩ ⲁⲛⲟⲕ ⲁⲛ ⲉϭⲉϩⲱⲃ ⲛⲥⲁ ⲧⲣⲉⲩⲁⲁⲩ ⲛⲁⲩ 
ⲛϩⲙϩⲁⲗ ϩⲙ ⲡⲉⲩⲥⲱⲙⲁ ⲏ ⲛⲥⲉⲙⲟⲣⲟⲩ ⲉϩⲟⲩⲛ ⲉⲡⲛⲁϩⲃ ⲛⲑⲉ ⲛϩⲉⲛ ⲧⲃⲛⲟⲟⲩⲉ 
ⲛⲥⲉϩⲱⲃⲕ ⲉⲣⲟⲟⲩ ⲛϩⲉⲛ ϫⲟⲟⲕⲉϥ ⲉⲧⲣⲉⲩⲕⲱⲧⲉ ⲉϩⲉⲛ ϭⲱⲙ ⲉⲧⲥⲟⲟⲩ. <pb xml:id="ⲟ︦︦ϝ︦"/> 
 
ⲛⲓⲙ ⲡⲉⲧⲉ ⲙⲡⲉϥⲉⲓⲙⲉ ϫⲉ ⲁ ⲛⲧⲟϣ ϫⲉ ⲛⲛⲁϫⲟⲟⲥ ϫⲉ ⲁ ⲡⲕⲁϩ ⲧⲏⲣϥ ⲙⲟⲩϩ 
ⲙⲡⲁϩⲥ ϩⲓ ⲕⲉⲉⲥ ⲛⲧⲃⲛⲏ ⲉϥⲙⲟⲟⲩⲧ ϩⲛ ⲛⲉⲡⲓⲧⲓⲙⲓⲁ ⲉⲧⲉⲣⲉ ⲡⲛⲟⲩⲧⲉ ⲉⲓⲛⲉ 
ⲙⲙⲟⲟⲩ ⲉϫⲱⲛ ⲛⲥⲁ ⲛⲉⲩⲉⲣⲏⲩ ⲉⲧⲃⲉ ⲛⲉⲛⲛⲟⲃⲉ. ⲡⲓⲛⲟϭ ⲛⲕⲣⲓⲙⲁ ⲉϩⲣⲁⲓ ⲉϫⲛ 
ⲧⲁⲡⲉ ⲛⲛⲉⲧⲑⲙⲕⲟ ⲛⲛϩⲏⲕⲉ ⲁⲩⲱ ⲉϫⲛ ⲧⲥⲟⲟⲩϩⲉ ⲛϫⲱϥ ⲛⲛⲉⲧⲛⲟⲩϫ ⲉϫⲱⲟⲩ 
ⲛⲛⲏⲣⲡ ⲉⲧⲗⲟⲙⲥ ⲁⲩⲱ ⲉⲧⲟ ⲛϥⲛⲧ. ⲉⲃⲟⲗϫⲉ ⲡⲛⲟⲩⲧⲉ ⲛⲧⲁϥϯ ⲡⲉϥⲥⲛⲟϥ ϩⲁ
ⲣⲟⲛ ⲓ︦ⲥ︦ ⲡϣⲏⲣⲉ ⲙⲡⲛⲟⲩⲧⲉ ⲛϥⲁⲛⲁⲅⲕⲁⲍⲉ ⲁⲛ ⲛⲛⲣⲱⲙⲉ ⲉⲣ ⲛⲉϩⲃⲏⲩⲉ ⲛⲧⲉϥ
ⲙⲛⲧⲛⲟⲩⲧⲉ ⲡⲁⲣⲁ ⲧⲉⲩϭⲟⲙ ⲁⲗⲗⲁ ⲕⲁⲧⲁ ⲧⲉⲩϭⲟⲙ ⲉϫⲛ ⲛⲟⲃⲉ ⲛⲣⲉϥϫⲓ 
ⲛϭⲟⲛⲥ ⲇⲉ ϩⲱⲱϥ ⲥⲉⲁⲛⲁⲅⲕⲁⲍⲉ ⲛⲛϩⲏⲕⲉ ⲉⲣ ϩⲉⲛ ϩⲃⲏⲩⲉ ⲛⲁⲩ ⲡⲁⲣⲁ ⲧⲉⲩ
ϭⲟⲙ ϣⲁⲛⲧⲉ ⲡⲛⲟⲩⲧⲉ ⲡⲱϩ ⲙⲡⲱⲛϩ ⲛⲛⲉⲧⲉ ⲛⲥⲉⲛⲁϩⲱ ⲁⲛ ⲉⲣⲟⲟⲩ ⲉⲩⲑⲗⲓⲃⲉ 
ⲛⲛϩⲏⲕⲉ ⲁⲩⲱ ⲛϥϫⲟⲟⲣⲉϥ ⲉⲃⲟⲗ ϩⲙ ⲡⲙⲁ ⲉⲧⲟⲩⲛⲁⲃⲱⲕ ⲉⲣⲟϥ. ⲉⲃⲟⲗϫⲉ ⲟⲩ 
ⲙⲟⲛⲟⲛ ϫⲉ ⲁⲩⲧⲁⲙⲟⲟⲩ ϩⲛ ⲧⲙⲏⲧⲉ ⲛⲟⲩⲡⲟⲗⲓⲥ ⲁⲩⲱ ⲛⲥⲁ ⲟⲩⲥⲁ ⲁⲛ ⲁⲗⲗⲁ 
ⲁⲩⲉⲓⲙⲉ ⲟⲛ ϫⲉ ⲁ ⲡⲁⲓ ⲡⲱϩ ⲛⲛⲉϥϩⲟⲉⲓⲧⲉ ⲁⲩⲱ ⲁ ϩⲉⲛ ⲕⲟⲟⲩⲉ ⲡⲉϩ ⲛⲟⲩⲟⲩ 
ⲛⲙⲙⲁϥ. ⲁⲗⲗⲁ ⲁⲡϫⲓⲛϫⲏ ⲁⲛ ϥⲥⲟⲟⲩⲛ ⲛⲧⲟϥ ϫⲉ ⲉϥⲣ ⲟⲩ. ⲁⲛⲟⲕ ⲙⲉⲛ ⲛⲉ 
ⲁⲓϭⲱ ⲡⲉ ⲛⲧⲱⲧⲛ ⲇⲉ ⲙⲡⲉⲧⲛϭⲱ. ⲛⲑⲉ ⲛⲧⲁⲧⲉⲧⲛⲟⲩ<pb xml:id="ⲟ︦ⲍ︦"/>ⲱϩ ⲉϫⲛ ⲛⲉⲧⲛ
 
ⲛⲟⲃⲉ ⲉⲁⲧⲉⲧⲛⲛⲟⲩϫ ⲉϫⲛ ⲛϩⲏⲕⲉ ⲛⲛⲉⲧⲛϩⲛⲁⲁⲩ ⲉⲑⲟⲟⲩ ⲛⲧⲣⲟⲙⲡⲉ ⲟⲛ ⲙ
ⲡⲉⲧⲛⲣ ϩⲟⲧⲉ ϩⲏⲧϥ ⲙⲡⲛⲟⲩⲧⲉ ⲟⲩⲧⲉ ⲙⲡⲉⲧⲛⲣ ϩⲟⲧⲉ ϩⲏⲧⲟⲩ ⲛⲛⲉⲣⲣⲱⲱⲩ 
ⲛⲇⲓⲕⲁⲓⲟⲥ ⲛⲁⲓ ⲉⲧⲉ ⲧⲉⲩⲃⲟⲧⲉ ⲛⲉ ⲛⲉⲧⲉⲓⲣⲉ ⲛϩⲉⲛ ϫⲓ ⲛϭⲟⲛⲥ ⲛⲑⲉ ⲉⲧⲉⲣⲉ 
ⲛⲉⲅⲣⲁⲫⲏ ϫⲱ ⲙⲙⲟⲥ ϫⲉ ⲧⲃⲟⲧⲉ ⲛⲟⲩⲣⲣⲟ ⲡⲉ ⲡⲉⲧⲉⲓⲣⲉ ⲛϩⲉⲛ ⲡⲉⲑⲟⲟⲩ
ⲛⲧⲱⲧⲛ ⲙⲉⲛ ⲕⲉⲗⲉⲩⲉ ϫⲉ ϣⲓⲧⲉ ⲙⲡϩⲟⲙⲧ ⲛⲏⲣⲡ ⲙⲛⲛⲥⲁ ⲧⲣⲉ ⲛϣⲁϫⲉ ⲛⲧⲁ
ⲧⲉⲧⲛⲥⲱⲧⲙ ⲉⲣⲟⲟⲩ ⲣ ⲙⲛⲧⲣⲉ ⲉⲣⲱⲧⲛ ϫⲉ ⲛⲁⲛⲟⲩ ⲛⲉⲓϩⲃⲏⲩⲉ ⲁⲛ ⲉⲧⲉⲧⲛⲉⲓⲣⲉ 
ⲙⲙⲟⲟⲩ ⲁⲛⲟⲕ ϩⲱ ϯϫⲱ ⲙⲙⲟⲥ ⲛⲧⲉⲓϩⲉ ϫⲉ ⲉⲧⲉⲧⲛϣⲓⲧⲉ ⲁⲛ ⲛⲟⲩϩⲟⲙⲧ 
ⲛⲏⲣⲡ ⲁⲗⲗⲁ ⲟⲩϩⲟⲙⲧ ⲛϥⲛⲧ ⲛⲥⲁϣϥ ⲛϣⲉ ϣⲙⲟⲩⲛ ⲛⲛⲟⲩⲙⲉⲥ ⲉⲡⲇⲓⲡⲗⲟⲩⲛ.
ⲛⲉⲣⲣⲱⲟⲩ ⲉⲩⲉⲩⲫⲣⲁⲛⲉ ⲉϫⲙ ⲡϫⲟⲉⲓⲥ ⲛⲑⲉ ⲉⲧⲥⲏϩ ϫⲉ ⲡⲣⲣⲟ ⲛⲁⲉⲩⲫⲣⲁⲛⲉ 
ⲉϫⲙ ⲡⲛⲟⲩⲧⲉ ⲛⲧⲱⲧⲛ ⲇⲉ ⲉⲧⲉⲧⲛⲉⲩⲫⲣⲁⲛⲉ ⲉϫⲛ ⲟⲩϩⲉⲗⲡⲓⲥ ⲉⲥϣⲟⲩⲉⲓⲧⲉ ⲛⲑⲉ 
ⲉⲧⲥⲏϩ ϫⲉ ⲛⲉⲧⲉⲩⲫⲣⲁⲛⲉ ⲉϫⲛ ⲗⲁⲁⲩ ⲛ<pb xml:id="ⲟ︦ⲏ︦"/>ϣⲁϫⲉ. ⲡϫⲟⲉⲓⲥ ϥϯ ϭⲟⲙ 
ⲛⲛⲉⲣⲣⲱⲟⲩ ⲛⲟⲩⲟⲉⲓϣ ⲛⲓⲙ ⲉⲧϩⲉⲗⲡⲓⲍⲉ ⲉⲣⲟϥ ⲛⲑⲉ ⲉⲧⲥⲏϩ ϫⲉ ϥⲛⲁϯ ϭⲟⲙ 
ⲛⲛⲉⲣⲣⲱⲟⲩ ⲙⲁⲗⲓⲥⲧⲁ ⲡⲉⲛⲧⲁ ⲡϫⲟⲉⲓⲥ ϫⲟⲟⲥ ϩⲛ ⲛⲉⲯⲁⲗⲙⲟⲥ ϫⲱⲕ ⲉⲃⲟⲗ 
ⲉϩⲣⲁⲓ ⲉϫⲱⲟⲩ ϫⲉ ⲡϫⲟⲉⲓⲥ ⲡⲣⲣⲟ ⲛⲁⲉⲩⲫⲣⲁⲛⲉ ϩⲛ ⲧⲉⲕϭⲟⲙ ⲁⲩⲱ ϥⲛⲁ
 
ⲧⲉⲗⲏⲗ ⲉⲙⲁⲧⲉ ϩⲙ ⲡⲉⲕⲟⲩϫⲁⲓ ϫⲉ ⲁⲕϯ ⲛⲁϥ ⲙⲡⲟⲩⲱϣ ⲙⲡⲉϥϩⲏⲧ ⲁⲩⲱ 
ⲙⲡⲕϩⲟⲩⲣⲱϣ ⲙⲡⲥⲟⲡⲥ ⲛⲛⲉϥⲥⲡⲟⲧⲟⲩ ϫⲉ ⲁⲕⲧⲣⲉϥⲣ ϣⲟⲣⲡ ϩⲛ ⲛⲉⲥⲙⲟⲩ 
ⲛⲧⲉⲕⲙⲛⲧⲭⲣⲏⲥⲧⲟⲥ ⲁⲕⲕⲱ ⲛⲟⲩⲕⲗⲟⲙ ⲉϫⲛ ⲧⲉϥⲁⲡⲉ ⲉⲃⲟⲗϩⲛ ⲟⲩⲱⲛⲉ ⲙⲙⲉ 
ⲁϥⲁⲓⲧⲉⲓ ⲙⲙⲟⲕ ⲛⲟⲩⲱⲛϩ ⲁⲕⲧⲁⲁϥ ⲛⲁϥ ⲉⲁϣⲏ ⲛϩⲟⲟⲩ ϣⲁ ⲉⲛⲉϩ ⲁⲩⲱ ϣⲁ 
ⲉⲛⲉϩ ⲛⲉⲛⲉϩ. ⲟⲩⲛⲟϭ ⲡⲉ ⲡⲉϥⲉⲟⲟⲩ ϩⲙ ⲡⲉⲕⲟⲩϫⲁⲓ ⲕⲛⲁⲕⲱ ⲉϫⲱϥ ⲛⲟⲩⲉⲟⲟⲩ 
ⲙⲛ ⲟⲩⲥⲁ ϫⲉ ⲕⲛⲁϯ ⲛⲁϥ ⲛⲟⲩⲥⲙⲟⲩ ϣⲁ ⲉⲛⲉϩ ⲛⲉⲛⲉϩ. ⲕⲛⲁⲉⲩⲫⲣⲁⲛⲉ 
ⲙⲙⲟϥ ϩⲛ ⲟⲩⲣⲁϣⲉ ⲙⲛ ⲡⲉⲕϩⲟ ϫⲉ ⲡⲣⲣⲟ ϩⲉⲗⲡⲓⲍⲉ ⲉⲡϫⲟⲉⲓⲥ ⲁⲩⲱ ⲛⲛⲉϥ
ⲕⲓⲙ ϩⲙ ⲡⲛⲁ ⲙⲡⲉⲧϫⲟⲥⲉ. ⲛⲧⲱⲧⲛ ⲇⲉ ⲕⲧⲟ ⲛⲧⲙⲛⲧϫⲁⲥⲓ ϩⲏⲧ ⲛⲧⲉⲧⲛϭⲟⲙ 
ⲉⲩⲡⲉⲧϣⲟⲩⲉⲓⲧ ⲁⲩⲱ ϥⲃⲱⲗ ⲙⲙⲟⲥ ⲏ ⲉϥⲟⲩⲱϣϥ ⲙⲙⲟⲥ ⲛⲑⲉ ⲉⲧⲥⲏϩ ϫⲉ 
ⲧϭⲟⲙ ⲙⲡⲉⲧⲛⲡⲙⲁ ⲛⲁϣⲱⲡⲉ ⲉⲥϣⲟⲩⲉⲓⲧ ⲡⲕⲱϩⲧ ⲛⲁⲟⲩⲙ ⲧⲏⲩ <note note="sic exit">.</note>
 
ⲱ︦ 

<pb xml:id="ⲓ︦ⲑ︦"/> ⲙⲱⲛⲓⲟⲛ ⲟⲩⲱϩ ⲛϩⲏⲧⲟⲩ ⲁⲩⲙⲉϩ ϩⲉⲛ ϫⲱⲱⲙⲉ ⲛⲁⲩ ⲛϣⲁϫⲉ 
ⲛⲃⲟⲧⲉ ϫⲉⲕⲁⲥ ⲉⲣⲉ ⲡϫⲟⲉⲓⲥ ⲛⲁϥⲟⲧⲟⲩ ⲉⲃⲟⲗ ⲙⲛ ⲛⲉⲩⲕⲉϣⲱϫⲡ ⲛⲑⲉ ⲉⲧⲥⲏϩ 
ϫⲉ ⲛϣⲱϫⲡ ⲛⲛⲁⲥⲉⲃⲏⲥ ⲥⲉⲛⲁⲧⲁⲕⲟ. ϩⲓⲧⲛ ⲧⲇⲓⲕⲁⲓⲟⲥⲩⲛⲏ ⲛⲛⲇⲓⲕⲁⲓⲟⲥ ⲧⲏⲣⲟⲩ 
ⲁⲩⲙⲟⲩⲧⲉ ⲉⲣⲟⲟⲩ ϫⲉ ⲛⲉϣⲃⲏⲣ ⲙⲡⲛⲟⲩⲧⲉ ⲛⲑⲉ ⲛⲁⲃⲣⲁϩⲁⲙ ⲡⲉϣⲃⲏⲣ ⲙⲡ
ⲛⲟⲩⲧⲉ ⲁⲩⲱ ⲛⲑⲉ ⲛⲛⲁⲡⲟⲥⲧⲟⲗⲟⲥ ⲛⲧⲁ ⲡϫⲟⲉⲓⲥ ⲙⲟⲩⲧⲉ ⲉⲣⲟⲟⲩ ϫⲉ ⲛⲁϣⲃⲉⲉⲣ. 
ϩⲓⲧⲛ ⲧⲁⲛⲟⲙⲓⲁ ⲇⲉ ϩⲱⲱϥ ⲛⲛϩⲁⲓⲣⲉϯⲕⲟⲥ ⲁ ⲡⲥⲁⲧⲁⲛⲁⲥ ⲕⲁⲁⲩ ⲛⲁϥ ⲛϣⲃⲏⲣ 
ⲛⲧⲟⲟⲩ ⲙⲛ ⲛⲉⲩⲕⲉⲫⲓⲗⲟⲥⲟⲫⲟⲥ ⲉⲧⲟⲩⲉϩ ϥⲱ ⲛⲑⲉ ⲛⲉϩⲓⲟⲙⲉ. ⲡϫⲟⲉⲓⲥ ⲓ︦ⲥ︦ ϩⲱⲱϥ 
ⲉϥⲟⲩⲱϣ ⲕⲁⲧⲁ ⲡⲉⲧⲥⲏϩ ⲉⲧⲣⲉ ⲛⲉⲧⲡⲓⲥⲧⲉⲩⲉ ⲉⲣⲟϥ ⲁⲩⲱ ⲉⲧⲙⲉ ⲙⲙⲟϥ ⲉⲧϩⲁ
ⲣⲉϩ ⲉⲛⲉϥϣⲁϫⲉ ϣⲱⲡⲉ ⲛⲙⲙⲁϥ ϩⲛ ⲧⲉϥⲙⲛⲧⲉⲣⲟ ϫⲉ ⲉⲩⲉⲛⲁⲩ ⲉⲣⲟϥ ϩⲙ 
ⲡⲉϥⲉⲟⲟⲩ ⲁⲩⲱ ⲛⲥⲉⲙⲧⲟⲛ ⲙⲙⲟⲟⲩ ⲛⲙⲙⲁⲩ ϣⲁ ⲉⲛⲉϩ ⲡⲥⲁⲧⲁⲛⲁⲥ ⲇⲉ ϩⲱⲱϥ 
ⲥⲡⲟⲩⲇⲁⲍⲉ ⲕⲁⲧⲁ ⲡⲉⲧⲉϩⲛⲁϥ ⲉⲧⲣⲉϥⲛⲁⲩ ⲉⲛϩⲁⲓⲣⲉϯⲕⲟⲥ ⲧⲏⲣⲟⲩ ⲛⲙⲙⲁϥ 
ϩⲣⲁⲓ ϩⲛ ⲧⲉϩⲣⲱ ⲛⲕⲱϩⲧ ⲛⲧⲁⲩⲥⲃⲧⲱⲧⲥ ⲛⲁϥ ⲙⲛ ⲛⲉϥⲁⲅⲅⲉⲗⲟⲥ ⲛⲑⲉ ⲉⲧⲥⲏϩ 
 
ϫⲉⲕⲁⲥ ⲉⲩⲉⲛⲁⲩ ⲛϭⲓ ⲛϩⲁⲓⲣⲉϯⲕⲟⲥ ⲉⲧⲉϥϣⲟⲩϣⲟⲩ ⲙⲙⲟϥ ⲉϫⲱⲟⲩ ϫⲉ ⲛⲟⲩⲓ 
ⲛⲉ ⲉⲡⲉϥⲥⲱϣ ⲡⲉ ⲡⲱⲟⲩ ϩⲣⲁⲓ ϩⲛ ⲁⲙⲛⲧⲉ ⲛϣⲁ ⲉⲛⲉϩ. ϩⲛ ⲟⲩⲡⲓⲥⲧⲓⲥ ⲕⲁⲧⲁ 
ⲡⲉⲧⲥⲏϩ ⲙⲡⲉ ⲁⲃⲣⲁϩⲁⲙ ϯⲥⲟ ⲉⲡⲉϥ<pb xml:id="ⲕ︦"/>ϣⲏⲣⲉ ⲙⲙⲉⲣⲓⲧ ⲉⲧⲃⲉ ⲡⲉϥⲟⲩⲱϣ 
ⲉϩⲟⲩⲛ ⲉⲡⲛⲟⲩⲧⲉ ⲁⲗⲗⲁ ⲁϥⲧⲁⲗⲟ ⲉϩⲣⲁⲓ ⲉⲩⲡⲓⲣⲁⲍⲉ ⲙⲙⲟϥ ⲛϩⲉⲑⲛⲟⲥ ⲇⲉ 
ϩⲱⲟⲩ ⲉⲩⲡⲱϩⲧ ⲉⲃⲟⲗ ⲙⲡⲉⲥⲛⲟϥ ⲛⲛⲉⲩϣⲏⲣⲉ ⲙⲛ ⲛⲉⲩϣⲉⲉⲣⲉ ⲛⲛⲇⲁⲓⲙⲱ
ⲛⲓⲟⲛ ⲛⲑⲉ ⲉⲧⲥⲏϩ ϩⲛ ⲛⲉⲯⲁⲗⲙⲟⲥ. ϩⲉⲛ ⲉⲣⲱⲟⲩ ⲛⲁⲡⲓⲥⲧⲟⲥ ⲁⲩⲱ ⲛⲁⲥⲉⲃⲏⲥ 
ⲛⲧⲁⲩϣⲱⲡⲉ ⲉⲃⲟⲗϩⲙ ⲡⲉⲧⲛⲥⲡⲉⲣⲙⲁ ϫⲓⲛ ⲛϣⲟⲣⲡ ⲛⲑⲉ ⲛⲅⲱⲅ ⲙⲛ ⲱⲅ ⲙⲛ 
ⲛⲉⲧⲉⲓⲛⲉ ⲙⲙⲟⲟⲩ ⲁⲩⲱ ϩⲏⲣⲱⲇⲏⲥ ⲡⲣⲣⲟ ⲡⲁⲓ ⲛⲧⲁ ⲡϫⲟⲉⲓⲥ ⲟⲡϥ ϩⲱⲥ ⲃⲁ
ϣⲟⲣ ⲛⲧⲉⲧⲛϩⲉ ϩⲱⲧⲧⲏⲩⲧⲛ ϩⲉⲛ ⲉⲣⲱⲟⲩ ⲙⲡⲓⲥⲧⲟⲥ ϩⲉⲛ ⲉⲣⲱⲟⲩ ⲛⲇⲓⲕⲁⲓⲟⲥ 
ⲛⲧⲁⲩϣⲱⲡⲉ ⲉⲃⲟⲗϩⲙ ⲡⲉⲥⲡⲉⲣⲙⲁ ⲛⲛⲉⲭⲣⲓⲥϯⲁⲛⲟⲥ ϫⲓⲛ ⲛϣⲟⲣⲡ ϣⲁ ϩⲣⲁⲓ 
ⲉⲧⲉⲛⲟⲩ ⲛⲑⲉ ⲛⲇⲁⲩⲉⲓⲇ ⲙⲛ ⲥⲁⲗⲟⲙⲱⲛ ⲙⲛ ⲉⲍⲉⲭⲓⲁⲥ ⲙⲛ ⲛⲉⲣⲱⲟⲩ ⲧⲏ
ⲣⲟⲩ ⲛⲁⲣⲭⲁⲓⲟⲥ ⲁⲩⲱ ⲛⲇⲓⲕⲁⲓⲟⲥ ⲛⲉⲣⲱⲟⲩ ⲙⲛ ⲛϩⲏⲅⲉⲙⲱⲛ ⲛⲧⲁⲩϣⲟⲣϣⲣ 
ⲛⲛⲉⲧⲛⲣⲡⲏⲩⲉ ⲁⲩⲱ ⲁⲩⲧⲁⲩⲟ ⲉϩⲣⲁⲓ ⲛⲛⲉⲧⲛⲉⲓⲇⲱⲗⲟⲛ ϩⲉⲛ ⲉⲃⲟⲗ ⲛⲉ ϩⲛ 
ⲛⲉⲭⲣⲓⲥϯⲁⲛⲟⲥ. ⲧϭⲓ ⲛⲧⲁϩⲟ ⲉⲣⲁⲧⲟⲩ ⲛⲛⲉⲧⲛⲛⲟⲩⲧⲉ ϫⲓⲛ ⲛϣⲟⲣⲡ ⲁⲥϣⲱⲡⲉ 
 
ⲉⲩϣⲱϥ ⲛⲛⲉⲧⲙⲯⲩⲭⲏ ⲁⲩⲱ ⲧϭⲓ ⲛⲧⲁⲩⲟ ⲉϩⲣⲁⲓ ⲛⲛⲉⲧⲛⲉⲓⲇⲱⲗⲟⲛ ϩⲛ 
ⲛⲉⲓⲟⲩⲟⲉⲓϣ ⲧⲉⲛⲟⲩ ⲁⲥⲣ ⲧⲏⲩⲧⲛ ⲛⲧⲁⲗⲁⲓⲡⲱⲣⲟⲥ ⲉⲃⲟⲗϫⲉ ⲛⲉⲛⲧⲁ ⲧⲉⲧⲛⲧⲁ
ϩⲟⲟⲩ ⲉⲣⲁⲧⲟⲩ ⲛⲏ<pb xml:id="ⲕ︦ⲁ︦"/>ⲧⲛ ⲛⲛⲟⲩⲧⲉ ⲁⲩⲟⲩⲱϣϥ ⲏ ⲁⲩⲟⲩⲱϭⲡ ϩⲙ ⲡⲧⲣⲉⲩ
ⲥⲟⲕⲟⲩ ⲉϫⲙ ⲡⲉⲩϩⲟ ⲉϩⲣⲁⲓ ⲉϫⲙ ⲡⲕⲁϩ ⲛϭⲓ ⲛⲉⲭⲣⲓⲥϯⲁⲛⲟⲥ ⲉⲩⲥⲱⲃⲉ ⲁⲩⲱ 
ⲉⲩⲛⲟϭⲛⲉϭ ⲛⲧⲉⲧⲛⲙⲛⲧⲁⲑⲏⲧ ⲉⲩϫⲓ ⲛϩⲣⲁⲩ ⲉⲩⲉⲓⲛⲉ ⲉϩⲣⲁⲓ ⲛϩⲉⲛ ⲟⲩⲉⲗⲗⲉ 
ⲛⲑⲉ ⲛⲛⲉⲧϫⲱ ϩⲛ ⲟⲩⲕⲓⲑⲁⲣⲁ ϩⲙ ⲡⲧⲣⲉ ⲡⲉⲩϩⲏⲧ ⲟⲩⲛⲟϥ ϩⲣⲁⲓ ⲛϩⲏⲧⲟⲩ 
ⲉϫⲙ ⲡⲧⲁⲕⲟ ⲛⲛⲉⲧⲟⲩⲱϣⲧ ⲛⲁⲩ ⲉⲩϫⲱ [..] ⲙⲟⲥ ⲛⲧⲉⲓϩⲉ ⲉⲩ [....] ⲡⲓⲉ ⲛⲏⲧⲛ [...] 
[...] ⲃⲏⲗϩⲉ ⲁ ⲇⲁ [....] ⲱⲛ ⲟⲩⲱϣϥ [....] ⲉⲩⲙⲟⲩⲛⲅ ⲛϭⲓϫ ϣⲱⲡⲉ ⲉϩⲉⲛ ⲑⲏ
ⲣⲓⲟⲛ ⲙⲛ ϩⲉⲛ ⲧⲃⲛⲟⲟⲩⲉ ϥⲓⲧⲟⲩ ⲉⲩⲙⲏⲣ ⲛⲑⲉ ⲛⲟⲩⲉⲧⲡⲱ ⲛⲉⲓⲧⲛ ⲁⲩⲱ ⲟⲛ ϫⲉ 
ⲛⲉⲓⲇⲱⲗⲟⲛ ⲛⲛϩⲉⲑⲛⲟⲥ ϩⲉⲛ ϩⲁⲧ ⲛⲉ ϩⲓ ⲛⲟⲩⲃ ϩⲉⲛ ϩⲃⲏⲩⲉ ⲛⲉ ⲛϭⲓϫ ⲛⲣⲱⲙⲉ 
ⲉⲩⲉⲣ ⲧⲉⲩϩⲉ ⲛϭⲓ ⲛⲉⲧⲧⲁⲙⲓⲟ ⲙⲙⲟⲟⲩ ⲙⲛ ⲟⲩⲟⲛ ⲛⲓⲙ ⲉⲧⲛⲁϩⲧⲉ ⲉⲣⲟⲟⲩ 
ⲡⲁⲗⲓⲛ ⲟⲛ ϫⲉ ⲛⲛⲟⲩⲧⲉ ⲧⲏⲣⲟⲩ ⲛⲛϩⲉⲑⲛⲟⲥ ϩⲉⲛ ⲉⲓⲇⲱⲗⲟⲛ ⲛⲇⲁⲓⲙⲱⲛⲓⲟⲛ. 
 
ⲛⲁⲓ ⲇⲉ ⲙⲛ ϩⲉⲛ ⲕⲟⲟⲩⲉ ⲉⲛⲁϣⲱⲟⲩ ϣⲁⲩϫⲟⲟⲩ ⲉⲩⲯⲁⲗⲗⲉⲓ ⲉⲡⲛⲟⲩⲧⲉ 
ⲉⲧⲥⲙⲁⲙⲁⲁⲧ ⲉⲩⲣⲁϣⲉ ⲉϫⲙ ⲡⲥⲟⲗⲥⲗ ⲛⲧⲉⲩⲙⲁⲁⲩ ⲧⲉⲕⲕⲗⲏⲥⲓⲁ ⲉⲧⲟⲩⲁⲁⲃ 
ⲉⲩⲛⲁⲩ ⲉⲣⲟⲥ ⲉⲥⲙⲉϩ ⲙⲙⲏⲏϣⲉ ⲛⲗⲁⲟⲥ ⲛⲛⲉⲧⲡⲓⲥⲧⲉⲩⲉ ⲉⲡⲛⲟⲩⲧⲉ ⲙⲛ ⲡⲉϥⲭ︦ⲥ︦ 
ⲓ︦ⲥ︦ ⲉⲩⲡⲱϩⲧ ⲙⲙⲟⲟⲩ ⲉⲩⲟⲩⲱϣⲧ <pb xml:id="ⲕ︦ⲃ︦"/> ⲙⲡϫⲟⲉⲓⲥ ⲕⲁⲧⲁ ⲡⲉⲧⲥⲏϩ ϫⲉ ⲁⲙⲏⲓⲧⲛ 
ⲛⲧⲛⲟⲩⲱϣⲧ ⲛⲧⲛⲛⲁϩⲧ ⲛⲁϥ ⲛⲧⲛⲣⲓⲙⲉ ⲙⲡⲙⲧⲟ ⲉⲃⲟⲗ ⲙⲡϫⲟⲉⲓⲥ ⲡⲉⲛⲧⲁϥⲧⲁ
ⲙⲓⲟⲛ ϫⲉ ⲛⲧⲟϥ ⲡⲉ ⲡⲉⲛⲛⲟⲩⲧⲉ ⲁⲛⲟⲛ ⲡⲉϥⲗⲁⲟⲥ ⲉⲩⲥⲱⲃⲉ ⲇⲉ ϩⲱⲱϥ ⲉϫⲛ 
ⲛⲉⲧⲛⲣⲡⲏⲩⲉ ⲛⲧⲁⲩⲣ ϫⲁⲓⲉ ⲙⲛ ⲛⲉⲧⲛⲕⲉⲙⲁ ⲧⲏⲣⲟⲩ ⲉⲧⲉⲧⲛⲧⲁⲗⲉ ⲑⲩⲥⲓⲁ 
ⲉϩⲣⲁⲓ ⲛϩⲏⲧⲟⲩ ⲛⲙⲡⲉⲧϣⲟⲩⲉⲓⲧ. ⲧⲁⲡⲟⲇⲏⲙⲓⲁ ⲙⲡⲉⲛⲛⲟⲩⲧⲉ ⲓ︦ⲥ︦ ⲡⲉⲭ︦ⲥ︦ ⲁⲥ
ϣⲱⲡⲉ ⲉⲩϣⲱϥ ⲛⲛⲉⲧⲛⲣⲡⲏⲩⲉ ⲁⲥϣⲱⲡⲉ ⲉⲩϭⲱⲣϭ ⲛⲧⲕⲁⲑⲟⲗⲓⲕⲏ ⲉⲕⲕⲗⲏⲥⲓⲁ 
ⲁⲥϣⲱⲡⲉ ⲙⲉⲛ ⲛⲏⲧⲛ ⲉⲩϫⲱⲱⲣⲉ ⲉⲃⲟⲗ ⲁⲥϣⲱⲡⲉ [....] ⲩⲥⲱⲟⲩϩ ⲉϩⲟⲩⲛ ⲙⲡⲉϥ
ⲗⲁⲟⲥ ⲉⲧⲟⲩⲁⲁⲃ. ϩⲟⲙⲟⲓⲱⲥ ⲟⲛ ⲡⲉⲥⲧⲁⲩⲣⲟⲥ ⲙⲡⲛⲟⲩⲧⲉ ⲛⲛⲉⲭⲣⲓⲥϯⲁⲛⲟⲥ ⲓ︦ⲥ︦ 
ⲁϥϣⲱⲡⲉ ⲛⲁⲩ ⲛⲟⲩⲱⲛϩ ϣⲁ ⲉⲛⲉϩ ⲁⲩⲱ ⲁϥϣⲱⲡⲉ ⲉⲩⲧⲁⲕⲟ ⲛⲛⲉⲧⲛϣⲙϣⲉ 
ⲛⲁⲩ. ⲛⲉⲭⲣⲓⲥϯⲁⲛⲟⲥ ⲛϣⲏⲣⲉ ⲙⲡⲣⲣⲟ ⲡⲉⲭ︦ⲥ︦ ⲡϫⲟⲉⲓⲥ ⲓ︦ⲥ︦ ⲉⲩϩⲙ ⲡⲟⲩⲟⲉⲓⲛ 
ⲙⲡⲱⲛϩ ⲛⲑⲉ ⲉⲧⲥⲏϩ ⲛϩⲁⲓⲣⲉϯⲕⲟⲥ ⲇⲉ ϩⲱⲟⲩ ⲙⲛ ⲛϩⲉⲑⲛⲟⲥ ⲛⲓⲙ ⲛⲁⲥⲉⲃⲏⲥ 
 
ⲉⲩϩⲙ ⲡ [...] ⲕⲉ ⲛⲑⲉ ⲛⲟⲩⲣⲱⲙⲉ ⲉⲁϥⲃ [...] ⲉϩⲟⲩⲛ ϩⲛ ⲟⲩⲙⲁ [..] ⲕⲁⲕⲉ ⲁⲩ
ϭⲟⲥⲙ ϩ [..] ⲃⲥ ⲉϫⲱϥ ⲉⲙⲉⲩⲛⲁⲩ ⲉⲣⲟϥ ϩⲛ ⲛⲉⲧϭⲱϣⲧ ⲛⲥⲱϥ. ⲧⲁⲓ ⲧⲉ ⲑⲉ 
ⲛⲛⲁⲣⲭⲏⲅⲟⲥ ⲛⲛϩⲉⲑⲛⲟⲥ <pb xml:id="ⲕ︦ⲅ︦"/> ⲉⲧⲟ ⲛⲁⲧⲛⲁϩⲧⲉ ϫⲓⲛ ⲛϣⲟⲣⲡ ⲉⲁⲩⲥⲱϩⲡ 
ⲉϩⲟⲩⲛ ϩⲙ ⲡⲧⲟⲡⲟⲥ ⲛⲕⲁⲕⲉ ⲉⲧⲉ ⲡⲥⲁⲧⲁⲛⲁⲥ ⲡⲉ ⲁⲩⲱ ⲁⲩⲥⲱⲣⲙ ϩⲛ ⲛⲉϥⲕⲗ
ϫⲉ ⲙⲛ ⲛⲉϥϩⲓⲣ ⲙⲛ ⲛⲉϥⲧⲁⲙⲓⲟⲛ ⲁⲩⲱ ⲉⲁ ⲡϭⲟⲥⲙ ⲛⲁⲛⲟⲙⲓⲁ ⲛⲓⲙ ⲡⲱⲣϣ 
ⲉⲃⲟⲗ ⲉϫⲱⲟⲩ ϩⲙ ⲡⲧⲣⲉϥⲟⲩⲱⲛϩ ⲉⲃⲟⲗ ⲛϩⲏⲧⲟⲩ ⲛϥⲙⲁϩⲟⲩ ⲛⲕⲁⲕⲉ ⲛⲑⲉ 
ⲛϩⲉⲛ ⲏⲓ ⲉⲩⲕⲏⲧ ϩⲁ ⲡⲉⲥⲏⲧ ⲙⲡⲕⲁϩ ⲙⲙⲛ ⲟⲩⲉⲓⲣϩⲉ ϣⲏⲙ ⲛⲟⲩⲟⲉⲓⲛ ⲛϩⲏ
ⲧⲟⲩ ϫⲉ ⲁ ⲡⲛⲟⲩⲧⲉ ⲕⲁⲁⲩ ⲛⲥⲱϥ ⲡⲟⲩⲟⲉⲓⲛ ⲙⲙⲉ ⲓ︦ⲥ︦ ⲡⲁⲓ ⲉⲧⲣ ⲟⲩⲟⲉⲓⲛ ⲉⲛⲉϥ
ϣⲏⲣⲉ ⲛⲭⲣⲓⲥϯⲓⲁⲛⲟⲥ ⲉⲧⲉ ⲟⲩⲛⲧⲁⲩ ⲙⲙⲁⲩ ⲙⲡⲟⲩⲟⲉⲓⲛ ⲉⲩⲡⲓⲥⲧⲉⲩⲉ ⲉⲡⲟⲩ
ⲟⲉⲓⲛ ⲁⲩⲱ ⲉⲩⲙⲟⲟϣⲉ ϩⲙ ⲡⲟⲩⲟⲉⲓⲛ ⲛⲟⲩⲟⲉⲓϣ ⲛⲓⲙ ⲙⲡⲉ ⲡⲕⲁⲕⲉ ⲧⲁϩⲟⲟⲩ 
ⲛⲑⲉ ⲉⲧⲥⲏϩ ⲛⲑⲉ ⲇⲉ ⲛⲟⲩⲣⲱⲙⲉ ⲉⲁϥⲡⲱⲧ ⲉⲃⲟⲗϩⲛ ⲟⲩⲙⲁ ⲛϫⲁⲓⲉ ⲛⲕⲁⲕⲉ 
ⲉϩⲟⲩⲛ ⲉⲩⲧⲟⲡⲟⲥ ⲛⲟⲩⲟⲉⲓⲛ ⲉⲩⲕⲱⲧⲉ ⲉⲣⲟϥ ⲛϭⲓ ⲟⲩⲁϣⲏ ⲙⲡⲟⲗⲓⲥ ⲧⲁⲓ ⲧⲉ ⲑⲉ 
ⲛϩⲟⲩⲟ ⲛⲛⲉⲛⲉⲓⲟⲧⲉ ⲛⲁⲣⲭⲁⲓⲟⲥ ⲁⲃⲣⲁϩⲁⲙ ⲙⲛ ⲓⲥⲁⲁⲕ ⲙⲛ ⲓⲁⲕⲱⲃ ⲙⲛ
ⲛⲉⲛⲧⲁⲩϣⲱⲡⲉ ϩⲁ ⲧⲉⲩϩⲏ ⲙⲛ ⲛⲉⲛⲧⲁⲩϣⲱⲡⲉ ⲙⲛⲛⲥⲱⲟⲩ ⲉⲁⲩⲡⲱⲧ ⲧⲏⲣⲟⲩ 
ⲉⲃⲟⲗϩⲛ ⲧⲉⲡⲗⲁⲛⲏ ⲉⲧϩⲙ ⲡⲕⲟⲥⲙⲟⲥ ⲉϩⲟⲩⲛ ⲉⲡⲥⲟⲟⲩⲛ ⲙⲙⲉ ⲁⲩϣⲱⲡⲉ ϩⲁ 
 
ⲑⲁⲓⲃⲉⲥ ⲙⲡϫⲟⲉⲓⲥ <pb xml:id="ⲕ︦ⲇ︦"/> ⲡⲛⲟⲩⲧⲉ ⲛⲧⲡⲉ ⲁⲩⲱ ⲕⲁⲧⲁ ⲡⲉⲧⲥⲏϩ ⲛⲑⲉ ⲉⲧⲉⲣⲉ 
ⲡⲟⲩⲟⲉⲓⲛ ⲣ ⲟⲩⲟⲉⲓⲛ ϩⲙ ⲡⲕⲁⲕⲉ ⲁⲩⲱ ⲙⲡⲉ ⲡⲕⲁⲕⲉ ⲧⲁϩⲟϥ ⲧⲁⲓ ⲧⲉ ⲑⲉ 
ⲙⲡⲉⲩⲥⲡⲉⲣⲙⲁ ⲧⲏⲣϥ ϫⲓⲛ ⲛϣⲟⲣⲡ ϣⲁ ϩⲣⲁⲓ ⲉⲧⲉⲛⲟⲩ ⲉⲩⲣ ⲟⲩⲟⲉⲓⲛ ϩⲛ 
ⲛⲉϩⲃⲏⲩⲉ ⲉⲧⲛⲁⲛⲟⲩⲟⲩ ⲙⲡⲉ ⲡⲕⲁⲕⲉ ⲙⲡⲅⲉⲛⲟⲥ ⲧⲏⲣϥ ⲛⲛϩⲁⲓⲣⲉϯⲕⲟⲥ ⲉϣ
ϭⲙϭⲟⲙ ⲉⲣⲟⲟⲩ. ⲛⲧⲱⲧⲛ ⲡⲉⲧⲉⲣⲉ ⲡϣⲁϫⲉ ⲉⲧⲥⲏϩ ϫⲱ ⲙⲙⲟⲥ ⲉⲣⲱⲧⲛ ⲱ 
ⲛϩⲁⲓⲣⲉϯⲕⲟⲥ ϫⲉ ⲛⲟⲃϩⲉ ⲛⲛⲣⲉϥⲣ ⲛⲟⲃⲉ ⲁⲕⲟⲩⲟϣϥⲟⲩ ⲁⲩⲱ ϫⲉ ⲡⲉⲧⲛⲗⲁⲥ 
ⲙⲛ ⲡⲉⲧⲛϩⲏⲧ ϣⲟⲩⲉⲓⲧ ⲁⲧⲉⲧⲛϩⲉ ⲉⲃⲟⲗϩⲛ ⲛⲉⲧⲛϣⲟϫⲛⲉ ⲕⲁⲧⲁ ⲡⲁϣⲁⲓ 
ⲛⲛⲉⲧⲛⲙⲛⲧϣⲁϥⲧⲉ ⲁ ⲡϫⲟⲉⲓⲥ ϥⲉⲧ ⲧⲏⲩⲧⲛ ⲉⲃⲟⲗ ϫⲉ ⲁⲧⲉⲧⲛϯ ⲛⲟⲩϭⲥ ⲛⲁϥ ⲁ 
ⲡⲉⲧⲛⲣ ⲡⲙⲉⲉⲩⲉ ⲧⲁⲕⲟ ϩⲛ ⲟⲩⲟⲩⲱⲛϩ ⲉⲃⲟⲗ ⲁⲧⲉⲧⲛⲧⲱⲗⲥ ϩⲙ ⲡⲧⲁⲕⲟ ⲛⲧⲁ
ⲧⲉⲧⲛⲁⲁϥ ⲁⲧⲉⲧⲛⲣ ⲁⲥ ⲁⲩⲱ ⲛϣⲏⲣⲉ ⲛϣⲙⲙⲟ ⲛⲇⲁⲓⲙⲱⲛⲓⲟⲛ ⲁⲧⲉⲧⲛⲣ ϭⲁⲗⲉ 
ⲉⲃⲟⲗϩⲛ ⲛⲉⲧⲛϩⲓⲟⲟⲩⲉ ⲡϫⲟⲉⲓⲥ ⲛⲁϣⲣϣⲣ ⲧⲏⲩⲧⲛ ⲛϥⲧⲙⲕⲉⲧ ⲧⲏⲩⲧⲛ ⲉⲃⲟⲗϫⲉ 
ⲛϣⲁϫⲉ ⲛⲣⲱⲧⲛ ⲟⲩⲁⲛⲟⲙⲓⲁ ⲧⲉ ⲙⲛ ⲟⲩⲕⲣⲟϥ ⲙⲡⲉⲧⲛⲟⲩⲱϣ ⲉⲥⲟⲩⲛ ⲡⲡⲉⲧ
ⲛⲁⲛⲟⲩϥ ⲉⲁⲁϥ ⲉⲁⲧⲉⲧⲛⲙⲉⲉⲩⲉ ⲉⲩⲁⲛⲟⲙⲓⲁ ϩⲓϫⲙ ⲡⲉⲧⲛϭⲗⲟϭ ⲉⲁⲧⲉⲧⲛ
 
ⲁϩⲉ ⲣⲁⲧⲧⲏⲩⲧⲛ ϩⲛ ϩⲓⲏ ⲛⲓⲙ ⲉⲑⲟⲟⲩ ⲁⲩⲱ ⲧⲕⲁⲕⲓⲁ ⲙⲡⲉⲧⲛⲙⲉⲥⲧⲱⲥ ⲁ 
ⲡⲉⲧⲛϩⲏⲧ ⲥⲱⲟⲩϩ <pb xml:id="ⲕ︦ⲉ︦"/> ⲛⲏⲧⲛ ⲉϩⲟⲩⲛ ⲛⲟⲩⲁⲛⲟⲙⲓⲁ ⲁⲧⲉⲧⲛϩⲉ ⲉⲃⲟⲗ 
ⲛⲛⲁϩⲣⲙ ⲡϩⲟ ⲙⲡⲛⲟⲩⲧⲉ ⲙⲛ ⲡⲉϥⲭ︦ⲥ︦ ⲓ︦ⲥ︦ ⲁ ϩⲉⲛ ϫⲃⲃⲉⲥ ϩⲉ ⲉϩⲣⲁⲓ ⲉϫⲱⲧⲛ 
ⲁⲃⲟⲗϩⲓⲧⲟⲟⲧϥ ⲁϥⲧⲁⲩⲉ ⲧⲏⲩⲧⲛ ⲉϩⲣⲁⲓ ϩⲛ ⲟⲩⲕⲱϩⲧ ϫⲉ ⲛⲧⲉⲧⲛ ⲟⲩⲗⲁⲟⲥ 
ⲛⲁⲑⲏⲧ ⲉⲁⲧⲉⲧⲛϯ ⲛⲟⲩϭⲥ ⲙⲡⲉϥⲣⲁⲛ ⲁ ⲧⲉⲧⲛⲙⲛⲧϫⲁⲥⲓ ϩⲏⲧ ⲃⲱⲕ ⲉϩⲣⲁⲓ 
ϣⲁⲣⲟϥ ⲛⲟⲩⲟⲉⲓϣ ⲛⲓⲙ ⲁⲧⲉⲧⲛϫⲓⲥⲉ ⲙⲡⲉⲧⲛⲧⲁⲡ ⲉϩⲣⲁⲓ ⲉⲧⲡⲉ ⲁⲧⲉⲧⲛϣⲁϫⲉ 
ⲉⲡⲛⲟⲩⲧⲉ ϩⲛ ⲟⲩϫⲓ ⲛϭⲟⲛⲥ ⲉⲧⲃⲉ ⲡⲁⲓ ⲁϭⲛⲁⲧⲁⲥⲥⲉ ⲙⲙⲱⲧⲛ ϩⲱⲥ ϫⲁϫⲉ 
ⲉⲁϥϯ ⲧⲏⲩⲧⲛ ⲉⲩⲛⲟϭⲛⲉϭ ϣⲁ ⲉⲛⲉϩ. ⲁ ⲟⲩⲧⲏⲩ ⲉⲧⲉ ⲡϭⲱⲛⲧ ⲙⲡϫⲟⲉⲓⲥ ⲡⲉ 
ⲛⲓϥⲉ ⲉⲣⲱⲧⲛ ⲁⲧⲉⲧⲛϣⲟⲟⲩⲉ ⲁⲩⲱ ⲑⲁⲧⲏⲩ ⲉⲧⲉ ⲧⲉϥⲟⲣⲅⲏ ⲧⲉ ⲉⲛⲁϥⲓ ⲧⲏⲩⲧⲛ 
ⲛⲑⲉ ⲛϩⲉⲛ ϭⲗⲗⲙ ⲉⲧⲓ ⲅⲁⲣ ⲕⲉⲕⲟⲩⲓ ⲡⲉ ⲛⲧⲉⲧⲛⲧⲙϣⲱⲡⲉ ⲉⲡⲧⲏⲣϥ. ⲧⲉⲧⲛⲟ 
ⲅⲁⲣ ⲛⲁⲧⲥⲟⲟⲩⲛ ϫⲉ ⲁⲧⲉⲧⲛϫⲓ ϣⲓⲡⲉ ⲉⲙⲁⲧⲉ ⲁⲧⲉⲧⲛⲱϫⲛ ϣⲏⲙ ϣⲏⲙ ⲙⲛ 
ⲡⲉⲧⲛⲥⲡⲉⲣⲙⲁ ⲧⲏⲣϥ. ⲉⲃⲟⲗ ⲧⲱⲛ ⲁⲧⲉⲧⲛⲧⲁⲕⲟ ⲛⲑⲉ ⲛⲟⲩϣⲉ ⲉϥⲟⲩⲟϣϥ ⲱ 
ⲛⲣⲉϥⲣ ⲛⲟⲃⲉ ⲉⲧⲣⲁϣⲉ ⲉϫⲙ ⲡⲉⲧϣⲟⲩⲉⲓⲧ ⲏ ⲛⲁϣ ⲛϩⲉ ⲉⲧⲉⲧⲛⲱϫⲛ ⲛϫⲁϫⲉ 
ⲙⲡϫⲟⲉⲓⲥ. ⲙⲏ ⲉⲃⲟⲗ ⲁⲛ ϫⲉ ⲡⲉⲡⲛ︦ⲁ︦ ⲙⲡϫⲟⲉⲓⲥ ⲉⲧϩⲛ ⲛⲉⲡⲣⲟⲫⲏⲧⲏⲥ ϯ ⲟⲩⲃⲉ 
ⲧⲏⲩⲧⲛ ϫⲉ ⲉⲓⲥ ⲛⲉⲕϫⲓϫⲉⲩⲉ ⲥⲉⲛⲁⲧⲁⲕⲟ ⲛⲥⲉϫⲱⲱ<pb xml:id="ⲕ︦︦ϝ︦"/>ⲣⲉ ⲉⲃⲟⲗ ⲛϭⲓ ⲟⲩ
 
ⲟⲛ ⲛⲓⲙ ⲉⲧⲣ ϩⲱⲃ ⲉⲧⲁⲛⲟⲙⲓⲁ ⲁⲩⲱ ⲟⲛ ϫⲉ ⲉⲣⲉ ⲛⲣⲉϥⲣ ⲛⲟⲃⲉ ⲱϫⲛ ϩⲓϫⲙ 
ⲡⲕⲁϩ ⲏ ϫⲉ ⲙⲡⲁⲣⲁⲛⲟⲙⲟⲥ ⲥⲉⲛⲁϥⲟⲧⲟⲩ ⲉⲃⲟⲗ ⲛⲉⲧⲛⲁⲛⲟⲩⲟⲩ ⲛⲁⲟⲩⲱϩ 
ϩⲓϫⲙ ⲡⲕⲁϩ ⲁⲩⲱ ⲛⲉⲧⲟⲩⲁⲁⲃ ⲛⲁϣⲱϫⲡ ϩⲓϫⲱϥ ⲉⲣⲉ ⲡⲣⲱⲙⲉ ⲙⲡⲁⲣⲁ
ⲛⲟⲙⲟⲥ ⲛⲁⲟⲩⲱⲛϩ ⲉⲃⲟⲗ ⲛⲟⲩⲏⲣ ϫⲉ ⲟⲩⲙⲁⲥⲧ ⲡⲉⲧⲛⲁⲛⲟⲩϥ ⲡⲉ ⲉⲛϣⲁⲛⲧⲙ
ⲙⲉⲧⲁⲛⲟⲉⲓ ⲙⲛⲛⲥⲁ ⲧⲣⲉⲛⲥⲱⲧⲙ ⲉⲛⲉⲓϣⲁϫⲉ ⲧⲏⲣⲟⲩ ⲛⲁⲓ ⲉⲧⲟ ⲙⲙⲛⲧⲣⲉ ⲉⲣⲟⲛ 
ⲙⲛ ⲛⲁ ⲛⲉⲅⲣⲁⲫⲏ. ϩⲣⲁⲓ ϩⲛ ⲛⲉⲕⲣⲓⲛⲟⲛ ⲛⲛⲉⲧⲣⲱⲧ ⲉϩⲣⲁⲓ ϩⲛ ⲧⲥⲱϣⲉ ⲙⲛ 
ϩⲉⲛ ⲕⲉϩⲛⲁⲁⲩ ⲛⲉⲗⲁⲭⲓⲥⲧⲟⲛ ϣⲁⲣⲉ ⲡⲥⲟⲣⲧ ⲡⲱⲱⲛⲉ ⲉⲩⲏⲡⲉ ⲛⲥⲙⲟⲧ ⲛⲁⲩ
ⲁⲁⲛ ⲁⲩⲁⲁⲛ ϩⲓⲧⲛ ⲛⲉⲧⲣ ϩⲱⲃ ⲉⲣⲟϥ ⲡⲁⲥⲉⲃⲏⲥ ⲇⲉ ⲛⲧⲟϥ ⲙⲏⲛ ⲉⲃⲟⲗ ϩⲛ 
ⲧⲉϥⲕⲁⲕⲓⲁ ⲛⲑⲉ ⲉⲧⲥⲏϩ ⲙⲡϥⲡⲱⲱⲛⲉ ϩⲓⲧⲛ ⲛϣⲁϫⲉ ⲧⲏⲣⲟⲩ ⲙⲡⲛⲟⲩⲧⲉ ⲉϩⲟⲩⲛ 
ⲉⲧⲁⲅⲁⲡⲏ ⲙⲛ ⲧⲙⲉ ⲙⲛ ⲡⲉⲧⲛⲁⲛⲟⲩϥ ⲛⲓⲙ. ⲁ ⲡⲛⲟⲩⲧⲉ ⲙⲉⲛ ϣⲁϫⲉ ⲛϩⲁϩ 
ⲛⲥⲟⲡ ϩⲛ ϩⲁϩ ⲛⲥⲙⲟⲧ ⲙⲛ ⲛⲉϥⲡⲉⲧⲟⲩⲁⲁⲃ ⲉϥⲥⲩⲙⲃⲟⲩⲗⲉⲩⲉ ⲛⲁⲩ ⲉⲛⲉϥ
ⲟⲩⲱϣ ⲧⲏⲣⲟⲩ ⲁⲗⲗⲁ ⲟⲩⲥⲟⲡ ⲛⲟⲩⲱⲧ ⲡⲉ ⲛⲧⲁϥ ϩⲱⲛ ⲉⲧⲟⲟⲧϥ ⲛⲛⲱϩⲉ 
ⲉⲧⲣⲉϥⲧⲁⲙⲓⲟ ⲛⲧⲕⲓⲃⲱⲧⲟⲥ ⲁⲩⲱ ⲁϥϫⲱⲕ ⲉⲃⲟⲗ ⲙⲡⲉϥϩⲱⲃ ⲁϥⲟⲩ<pb xml:id="ⲕ︦ⲍ︦"/> 
ϫⲁⲓ ⲉⲧⲟⲣⲅⲏ ⲛⲧⲁⲥⲉⲓ ⲉϩⲣⲁⲓ ⲉϫⲙ ⲡⲕⲁϩ ⲛⲧⲟϥ ⲙⲛ ⲡⲉϥⲏⲓ ⲧⲏⲣϥ ⲙⲛ ϩⲉⲛ 
ⲕⲉϩⲁⲗⲁⲧⲉ ⲙⲛ ϩⲉⲛ ⲕⲉⲑⲏⲣⲓⲟⲛ ⲙⲛ ϩⲉⲛ ⲧⲃⲛⲟⲟⲩⲉ ⲉⲛⲁϣⲱⲟⲩ. ⲙⲡⲛⲥⲱⲧⲙ 
 
ⲇⲉ ⲁⲛⲟⲛ ⲛⲉⲧⲣ ⲡⲉⲑⲟⲟⲩ ⲙⲛⲛⲥⲁ ⲛⲉⲓϣⲁϫⲉ ⲧⲏⲣⲟⲩ ⲉⲃⲟⲗϩⲓⲧⲙ ⲡⲛⲟⲩⲧⲉ 
ⲉⲧⲣⲉⲛⲉⲓⲣⲉ ⲛⲟⲩⲇⲓⲕⲁⲓⲟⲥⲩⲛⲏ ⲉⲛⲛⲁⲟⲩϫⲁⲓ ⲛϩⲏⲧⲥ. ⲟⲩⲥⲟⲡ ⲇⲉ ⲛⲟⲩⲱⲧ ⲡⲉ ⲛⲧⲁ 
ⲡⲛⲟⲩⲧⲉ ϫⲟⲟⲥ ⲛⲁⲃⲣⲁϩⲁⲙ ⲉⲧⲣⲉϥⲧⲁⲗⲟ ⲉϩⲣⲁⲓ ⲙⲡⲉϥⲙⲉⲣⲓⲧ ⲛϣⲏⲣⲉ ⲁⲩⲱ 
ⲁϥⲉⲓⲣⲉ ⲧⲁⲭⲏ ⲕⲁⲧⲁ ⲡⲟⲩⲱϣ ⲙⲡϫⲟⲉⲓⲥ ⲉⲃⲟⲗϫⲉ ϥⲙⲉ ⲙⲙⲟϥ ⲉϩⲟⲩⲉ ⲡⲉϥ
ϣⲏⲣⲉ ⲙⲡⲛⲥⲱⲧⲙ ⲇⲉ ⲁⲛⲟⲛ ⲛⲥⲱϥ ϣⲁ ϩⲟⲩⲛ ⲉⲧⲉⲛⲟⲩ ϩⲛ ⲛⲉϥϣⲁϫⲉ ⲧⲏⲣⲟⲩ 
ⲉⲧⲣⲉⲛⲡⲁⲣϩⲓⲥⲧⲁ ⲛⲛⲉⲛⲥⲱⲙⲁ ⲛⲁϥ ⲛⲑⲩⲥⲓⲁ ϩⲛ ⲧⲃⲃⲟ ⲛⲓⲙ ⲙⲛ ⲙⲛⲧⲙⲉ 
ⲛⲓⲙ. ⲟⲩⲇⲉ ⲙⲡⲉ ⲛⲁⲅⲅⲉⲗⲟⲥ ⲣ ϩⲁϩ ⲛϣⲁϫⲉ ⲙⲛ ⲗⲱⲧ ⲉⲧⲣⲉϥⲡⲱⲧ ⲛⲁϥ 
ⲉⲃⲟⲗϩⲛ ⲛⲉⲓⲡⲟⲗⲓⲥ ⲉⲧⲙⲙⲁⲩ ⲛⲧⲁ ⲡϫⲟⲉⲓⲥ ⲣⲟⲕϩⲟⲩ ϩⲛ ⲟⲩⲕⲱϩⲧ ⲉⲃⲟⲗϩⲛ 
ⲧⲡⲉ ϩⲓⲧⲙ ⲡⲛⲟⲩⲧⲉ ⲁⲗⲗⲁ ⲁϥⲣ ⲡⲉⲛⲧⲁⲩⲟⲩⲉϩ ⲥⲁϩⲛⲉ ⲙⲙⲟϥ ⲛⲁϥ ϩⲛ 
ⲟⲩϭⲉⲡⲏ ⲙⲡⲛⲥⲱⲧⲙ ⲇⲉ ⲁⲛⲟⲛ ⲛⲥⲁ ⲡⲛⲟⲩⲧⲉ ϩⲛ ⲛⲉϥϣⲁϫⲉ ⲧⲏⲣⲟⲩ ⲉⲧⲣⲉⲛ
ⲡⲱⲧ ⲉⲃⲟⲗϩⲛ ⲡⲉⲑⲟⲟⲩ ⲛⲓⲙ ⲉϩⲟⲩⲛ ⲉϩⲱⲃ ⲛⲓⲙ ⲛⲁⲅⲁⲑⲟⲛ ⲁⲩⲱ ⲙⲙⲉ. 
ⲟⲩϣⲁϫⲉ ⲇⲉ ⲟⲛ ⲛⲟⲩⲱⲧ ⲡⲉ ⲛⲧⲁ ⲡⲛⲟⲩⲧⲉ ϫⲟⲟϥ <pb xml:id="ⲕ︦ⲏ︦"/> ⲛⲛⲉϥⲙⲁⲑⲏⲧⲏⲥ ϫⲉ 
ⲟⲩⲉϩ ⲧⲏⲩⲧⲛ ⲛⲥⲱⲓ ⲧⲁⲣ ⲧⲏⲩⲧⲛ ⲛⲟⲩⲱϩⲉ ⲛⲣⲱⲙⲉ ⲁⲩⲕⲱ ⲧⲁⲭⲛⲏ ⲛⲛⲉⲩ
ϣⲛⲏⲩ ⲙⲛ ⲛⲉⲩⲉϫⲏⲩ ⲙⲛ ⲡⲉⲩⲉⲓⲱⲧ ⲙⲛ ⲛϫⲁⲓ ⲃⲉⲕⲉ ⲁⲩⲟⲩⲁϩⲟⲩ ⲛⲥⲱϥ 
ⲁⲩⲱ ⲧⲁⲓ ⲧⲉ ⲑⲉ ⲛⲧⲁⲩϫⲓ ⲛⲛⲉⲓⲛⲟϭ ⲛⲧⲁⲓⲟ ⲙⲛ ⲛⲉⲓⲛⲟϭ ⲛⲉⲟⲟⲩ ⲉⲃⲟⲗϩⲓⲧⲟⲟⲧϥ 
 
ϩⲛ ϩⲉⲛ ϩⲃⲏⲩⲉ ⲛϣⲡⲏⲣⲉ ⲁⲛⲟⲛ ⲇⲉ ⲙⲡⲉⲛⲥⲱⲧⲙ ⲛⲥⲱϥ ϩⲛ ⲛⲉϥϣⲁϫⲉ ⲧⲏⲣⲟⲩ 
ⲉⲧⲣⲉⲛⲕⲱ ⲛⲥⲱⲛ ⲛⲛⲉⲛⲉⲡⲉⲓⲑⲩⲙⲓⲁ ⲙⲛ ⲛⲉⲛⲟⲃⲉ ⲧⲏⲣⲟⲩ ϫⲉ ⲉⲛⲉⲣ ⲙⲡϣⲁ 
ⲙⲡⲉϥⲛⲁ ⲙⲛ ⲡⲉϥⲥⲙⲟⲩ. ⲛⲓⲙ ⲡⲉ ϯⲛⲁⲣ ⲙⲛⲧⲣⲉ ⲛⲁϥ ⲛϥⲥⲱⲧⲙ ϫⲉ ⲛⲉⲧ
ⲟⲩⲁⲁⲃ ⲁⲩⲱ ⲛⲇⲓⲕⲁⲓⲟⲥ ϫⲓⲛ ⲛⲉⲛⲉⲓⲟⲧⲉ ⲛⲁⲣⲭⲁⲓⲟⲥ ⲙⲛ ⲛⲉⲡⲣⲟⲫⲏⲧⲏⲥ ϣⲁ 
ϩⲣⲁⲓ ⲉⲛⲉⲛⲉⲓⲟⲧⲉ ⲛⲁⲡⲟⲥⲧⲟⲗⲟⲥ ⲙⲡⲟⲩⲣ ⲁⲧⲥⲱⲧⲙ ⲛⲥⲁ ⲡⲛⲟⲩⲧⲉ ⲉⲉⲓⲣⲉ ⲛⲛⲉϥ
ⲟⲩⲱϣ ⲧⲏⲣⲟⲩ ⲁⲗⲗⲁ ⲛⲧⲁⲩⲡⲣⲟⲧⲣⲉⲡⲉ ⲛⲧⲟϥ ⲛϩⲉⲛ ⲕⲟⲟⲩⲉ ⲉⲩⲧⲥⲁⲃⲟ ⲙⲙⲟⲟⲩ 
ⲉⲛⲉϥϩⲓⲟⲟⲩⲉ ⲛⲑⲉ ⲉⲧⲥⲏϩ ϫⲉ ϯ ⲛⲁⲧⲥⲁⲃⲉ ⲛⲉⲓⲁⲛⲟⲙⲟⲥ ⲉⲛⲉⲕϩⲓⲟⲟⲩⲉ ⲁⲩⲱ 
ⲛⲁⲥⲉⲃⲏⲥ ⲛⲁⲕⲟⲧⲟⲩ ⲉⲣⲟⲕ. ⲙⲡⲛⲁⲓⲥⲑⲁⲛⲉ ⲁⲛ ⲟⲛ ⲉⲧⲣⲉⲛⲉⲓⲣⲉ ⲙⲡⲉϥⲟⲩ
ⲱϣ ϩⲁ ⲡⲉⲛϩⲧⲟⲣ ⲙⲁⲩⲁⲁⲛ ϩⲱⲥ ϣⲏⲣⲉ ⲉⲩⲛⲁⲕⲗⲏⲣⲟⲛⲟⲙⲉⲓ ⲛⲧⲙⲛⲧⲉⲣⲟ 
ⲙⲡⲉⲩⲉⲓⲱⲧ ⲉⲧϩⲛ ⲙⲡⲏⲩⲉ ⲟⲩⲇⲉ ⲟⲛ ⲙⲡⲛⲥⲱⲧⲙ ⲛⲥⲁ ⲛⲉϥϣⲁϫⲉ ⲙⲛ ⲛⲉϥ
ⲥⲃⲟⲟⲩ ⲛⲉⲃⲟⲗϩⲛ ⲛⲉⲅⲣⲁⲫⲏ ⲛⲁⲓ ⲉⲧϯ ϩⲧⲟⲣ ⲉⲣⲟⲛ ⲉⲧⲣⲉⲛϩⲩⲡⲟⲧⲁⲥⲥⲉ <note note="sic exit">.</note>
 

ⲱ︦ⲓ︦ 

<pb xml:id="ⲟ︦ⲏ︦"/> ⲉϥⲟⲩⲁⲁⲃ ⲁⲩⲱ ⲉⲕⲛⲁⲧⲣⲉ ⲡⲉⲕⲟⲩⲱϣ ϣⲱⲡⲉ ⲉϫⲛ ⲛⲉⲕⲧⲟⲡⲟⲥ ⲁⲩⲱ 
ϫⲉ ⲉⲕⲛⲁⲙⲁϩⲟⲩ ⲛⲑⲉ ⲉⲧⲕⲙⲟⲩϩ ⲙⲡⲕⲁϩ ⲧⲏⲣϥ ⲁⲩⲱ ϫⲉ ⲉⲕⲛⲁⲧⲣⲉ ⲡⲉⲕⲡ︦ⲛ︦ⲁ︦ 
ⲉⲧⲟⲩⲁⲁⲃ ⲁϩⲉ ⲣⲁⲧϥ ⲛϩⲏⲧⲟⲩ ⲏ ⲟⲩⲱϩ ⲛϩⲏⲧⲟⲩ ⲁⲩⲱ ϫⲉ ⲉⲕⲛⲁⲣ ϩⲛⲁⲕ 
ⲉϫⲙ ⲡⲥⲱⲣ ⲉⲃⲟⲗ ⲛⲛⲉⲩⲥⲛⲧⲉ ⲧⲉⲩⲁⲣⲭⲏ ⲁⲩⲱ ⲧⲉⲩϩⲁⲏ ⲡⲉⲩϫⲱⲕ ⲉⲃⲟⲗ 
ⲁⲩⲱ ϫⲉ ⲉⲕⲛⲁⲧⲁϣⲉ ⲛⲉⲕⲛⲁ ⲙⲛ ⲛⲉⲕⲕⲱ ⲉⲃⲟⲗ ⲛⲟⲩⲟⲛ ⲛⲓⲙ ⲉⲧⲛⲁⲱϣ ⲉϩⲣⲁⲓ 
ⲉⲣⲟⲕ ⲛϩⲏⲧⲟⲩ ⲁⲩⲱ ϫⲉ ⲉⲕⲛⲁϥⲓ ⲛⲧⲙⲛⲧⲉⲓⲣ ⲃⲟⲟⲛⲉ ⲧⲏⲣⲥ ⲙⲡⲡⲟⲛⲏⲣⲟⲥ 
ⲉⲃⲟⲗⲛϩⲏⲧⲟⲩ ⲁⲩⲱ ϫⲉ ⲉⲕⲛⲁⲕⲁ ⲛⲉⲕⲣ ϩⲙⲙⲉ ⲛϩⲏⲧⲟⲩ ⲙⲛ ⲧⲉⲕⲥⲕⲏⲛⲏ.
ⲛⲧⲛϫⲁϩⲙⲟⲩ ⲇⲉ ⲁⲛⲟⲛ ⲉⲓⲉ ⲟⲩⲟⲓ ⲛⲧⲉⲛϭⲓ ⲛⲃⲱⲕ ⲉϩⲟⲩⲛ ⲉⲣⲟⲟⲩ ⲁⲩⲱ ⲟⲩⲟⲓ 
ⲛⲧⲉⲛϭⲓ ⲛⲉⲓ ⲉⲃⲟⲗⲛϩⲏⲧⲟⲩ ⲉⲛϣⲁⲛⲁⲙⲉⲗⲉⲓ. ϩⲉⲛ ⲧⲟⲡⲟⲥ ⲅⲁⲣ ⲉⲛⲉⲥⲉ ⲡⲉⲩϣⲓ 
ⲁⲩⲱ ⲡⲉⲩ<pb xml:id="ⲟ︦ⲑ︦"/>ⲧⲱϣ ⲙⲛ ⲡⲉⲩⲥⲁ ⲧⲏⲣϥ ⲉϣϣⲉ ⲟⲛ ⲉⲧⲣⲉ ϩⲉⲛ ⲣⲱⲙⲉ ⲉⲛⲉⲥⲉ 
ⲛϣⲓ ⲙⲡⲉⲩϩⲏⲧ ⲁⲩⲱ ⲛⲧⲱϣ ⲛⲧⲉⲩⲯⲩⲭⲏ ⲁⲩⲱ ⲡⲉⲩⲥⲟⲟⲩⲧⲛ ⲛⲟⲩⲱϩ ⲛϩⲏ
ⲧⲟⲩ. ⲟⲩⲏⲓ ⲉⲩⲕⲱⲧ ⲛⲟⲩⲏⲓ ⲛϩⲏⲧϥ ⲛⲉ ⲛⲧⲟⲡⲟⲥ ⲙⲡⲉⲭ︦ⲥ︦. ⲛⲑⲉ ⲉⲧⲉ ⲟⲩⲁⲅⲁ
 
ⲑⲟⲛ ⲡⲉ ⲕⲟⲥⲙⲉⲓ ⲙⲡⲁ ⲡⲃⲟⲗ ⲟⲩϩⲟⲩⲉ ⲁⲅⲁⲑⲟⲛ ⲟⲛ ⲡⲉ ⲕⲟⲥⲙⲉⲓ ⲙⲡⲁ ⲡϩⲟⲩⲛ 
ⲉⲓϫⲱ ⲙⲙⲟⲥ ⲉⲧⲉⲕⲕⲗⲏⲥⲓⲁ ⲛⲧⲱⲃⲉ ϩⲓ ⲱⲛⲉ ϩⲓ ϣⲉ ⲙⲛ ⲡⲕⲉⲥⲉⲉⲡⲉ ⲉⲧⲉϣⲁⲩ 
ⲣ ϩⲱⲃ ⲉⲣⲟⲥ ⲛϩⲏⲧⲟⲩ ϫⲉ ⲡⲁ ⲡⲃⲟⲗ ⲁⲩⲱ ⲡⲗⲁⲟⲥ ⲉⲧⲛⲁ ⲉϩⲟⲩⲛ ⲉⲣⲟⲥ ⲏ 
ⲉⲧⲟⲩⲏϩ ⲛϩⲏⲧϥ ϫⲉ ⲡⲁ ⲡϩⲟⲩⲛ. ⲧⲁⲓ ⲧⲉ ⲑⲉ ⲛⲧⲁⲩϫⲟⲟⲥ ϫⲉ ⲕⲱⲧ ⲙⲙⲱⲧⲛ 
ϩⲱⲥ ⲱⲛⲉ ⲉϥⲟⲛϩ ⲛⲟⲩⲏⲓ ⲙⲡⲛ︦ⲁ︦ⲧⲓⲕⲟⲛ ⲉⲩϣⲙϣⲉ ⲉϥⲟⲩⲁⲁⲃ ⲁⲩⲱ ⲟⲛ ϫⲉ 
ⲧⲉⲕⲕⲗⲏⲥⲓⲁ ϭⲉ ⲉⲧϩⲛ ϯⲟⲩⲇⲁⲓⲁ ⲧⲏⲣⲥ ⲙⲛ ⲧⲅⲁⲗⲓⲗⲁⲓⲁ ⲙⲛ ⲧⲥⲁⲙⲁⲣⲓⲁ 
ⲛⲉⲥϣⲟⲟⲡ ϩⲛ ⲟⲩⲉⲓⲣⲏⲛⲏ ⲉⲩⲕⲱ [...] <note note="sic exit">.</note>
<pb xml:id="ⲡ︦ⲏ︦"/> ⲥⲙⲟⲛⲧ ⲏ ⲉϥⲟⲩⲟϫ ⲉⲓϣⲱⲡⲉ ⲉⲩϣⲁⲛⲧⲙⲧⲁⲕⲉ ⲡⲉϥϩⲏⲧ ⲉⲧⲛⲁⲛⲟⲩϥ 
ⲉϣⲱⲡⲉ ⲇⲉ ⲉⲩϣⲁⲛⲣ ϩⲱⲃ ⲉⲣⲟⲟⲩ ⲏ ⲛⲥⲉϯ ⲥⲃⲱ ⲛⲁⲩ ⲕⲁⲗⲱⲥ ϣⲁⲣⲉ ⲛⲓϣⲓⲃⲉ 
ⲧⲏⲣⲟⲩ ϣⲱⲡⲉ ⲁⲩⲱ ⲛⲥⲉⲣ ϩⲟⲩⲟ ϩⲟⲉⲓⲛⲉ ⲙⲉⲛ ϫⲉ ⲡⲁⲣⲑⲉⲛⲟⲥ ⲁⲩⲱ ⲣⲙ 
ⲙⲙⲉ ϩⲉⲛ ⲕⲟⲟⲩⲉ ⲇⲉ ϫⲉ ⲣⲉϥⲣ ϩⲟⲧⲉ ⲁⲩⲱ ⲇⲓⲕⲁⲓⲟⲥ ϩⲓ ⲁⲅⲁⲑⲟⲥ ⲁⲩⲱ 
ⲭⲣⲏⲥⲧⲟⲥ ⲉⲩⲑⲃⲃⲓⲏⲩ ⲉⲩϫⲏⲕ ⲉⲃⲟⲗ ⲛⲇⲓⲕⲁⲓⲟⲥⲩⲛⲏ ⲛⲓⲙ ⲉⲩ [..] ⲩⲁⲁⲃ ϩⲙ 
ⲡⲏⲓ ⲉⲧⲟⲩⲁⲁⲃ ⲙⲡⲛⲟⲩⲧⲉ ⲉⲩϣⲟⲟⲡ ⲛⲥⲙⲟⲧ ⲛϩⲉⲛ ⲕⲉⲙⲏⲏϣⲉ ϩⲓⲧⲛ ϩⲉⲛ ϩⲓⲥⲉ 
ⲙⲛ ϩⲉⲛ ⲙⲛⲧⲥⲁϩ ⲉϣⲁⲣⲉ ⲡⲏⲓ ⲟⲩⲱⲛϩ ⲉⲃⲟⲗ ⲛⲏⲓ ⲉϥϫⲱⲕ ⲉⲃⲟⲗ ⲉϥⲙⲏⲣ 
ⲉϩⲟⲩⲛ ⲉⲛⲉϥⲉⲣⲏⲩ ϩⲓⲧⲛ ϩⲉⲛ ϩⲓⲥⲉ ⲙⲛ ϩⲉⲛ ⲙⲛⲧⲥⲁϩ ⲉⲣⲉ ⲛⲉⲧⲛⲁ ⲉϩⲟⲩⲛ 
 
ⲉⲣⲟϥ ⲛϩⲟⲩⲟ ⲇⲉ ⲛⲉⲧϣⲟⲟⲡ ⲛϩⲏⲧϥ ⲛⲁⲡⲣⲟⲕⲟⲡⲧⲉ ⲁⲩⲱ ⲛⲥⲉⲟⲩⲱⲛϩ ⲉⲃⲟⲗ 
ⲛⲇⲓⲕⲁⲓⲟⲥ. ⲙⲏ ⲙⲛ ⲣⲱⲙⲉ ⲉϥⲛⲏⲩ ⲉϩⲟⲩⲛ ⲉⲛⲧⲟⲡⲟⲥ ⲙⲡⲉⲭ︦ⲥ︦ ⲉⲙⲛⲧϥ ⲏⲓ 
ⲉⲙⲛ<pb xml:id="ⲡ︦ⲑ︦"/>ⲧϥ ⲕⲁϩ ⲟⲩⲧⲉ ⲉⲓⲱ ⲏ ⲉϩⲉ ⲏ ϫⲟⲓ ⲏ ⲗⲁⲁⲩ ⲛⲥⲁ ⲡⲉϥⲥⲱⲙⲁ 
ⲙⲁⲩⲁⲁϥ ϩⲱⲥⲧⲉ ⲉϥϣⲁⲁⲧ ⲙⲡⲕⲉⲟⲉⲓⲕ ⲙⲛ ⲑⲃⲥⲱ. ⲁⲩⲱ ⲡⲉⲧⲛⲁⲣ ϩⲙϩⲁⲗ 
ⲙⲡⲛⲟⲩⲧⲉ ⲕⲁⲗⲱⲥ ⲛϥϫⲱⲕ ⲉⲃⲟⲗ ⲛϩⲏⲧⲟⲩ ⲉϥϩⲁⲣⲉϩ ⲉⲛⲛⲟⲙⲟⲥ ⲛⲛⲉⲛⲉⲓⲟⲧⲉ 
ⲉⲛⲧⲁⲩⲥⲙⲛ ⲥⲛⲧⲉ ⲙⲙⲟⲟⲩ ⲛⲟⲩϥ ⲛⲉ ⲙⲛ ϩⲛⲁⲁⲩ ⲛⲓⲙ ⲉⲧϣⲟⲟⲡ ⲛϩⲏⲧⲟⲩ. 
ⲉϣϫⲉ ⲛⲟⲩⲕ ϭⲉ ⲛⲉ ⲛⲑⲉ ⲙⲡⲡⲓⲥⲧⲟⲥ ⲛⲁⲙⲉ ⲉⲧⲛϩⲏⲧⲟⲩ ⲉⲧⲃⲉ ⲟⲩ ⲉⲕⲟ ⲛⲣⲟϥ 
ⲁⲩⲱ ⲕϫⲓⲟⲩⲉ ⲉⲃⲟⲗⲛϩⲏⲧⲟⲩ ⲁⲩⲱ ⲕϣⲱⲗ ⲏ ⲉⲕⲕⲱ ⲛϩⲧⲏⲕ ⲉⲧⲣⲉⲩϯ ⲛⲁⲕ 
ⲛⲟⲩⲁⲡⲟⲧ ⲙⲙⲟⲟⲩ ϩⲛ ⲛⲧⲟⲡⲟⲥ ⲉⲧϩⲛ ⲧⲡⲉ ⲉⲕⲟ ⲛⲗⲏⲥⲧⲏⲥ ϩⲛ ⲛⲁⲓ. ⲉϣϫⲉ 
ⲙⲡⲕⲣ ⲡⲓⲥⲧⲟⲥ ϩⲛ ⲛⲁⲓ ⲉⲧⲕⲛⲁⲃⲱⲕ ⲉⲕⲁⲁⲩ ⲛⲁϣ ⲛϩⲉ ⲉⲕⲛⲁϣⲱⲡⲉ ϩⲛ 
ⲛⲉⲧⲛⲁⲙⲟⲩⲛ ⲉⲃⲟⲗ. ⲉϣϫⲉ ⲛⲧⲁⲛⲉⲓ ⲉϩⲟⲩⲛ ⲉⲣⲟⲟⲩ ⲉϫⲱϩⲙ ⲁⲩⲱ ⲉϫⲓ ϭⲟⲗ 
ⲉϫⲓⲟⲩⲉ ⲉⲣ ⲕⲣⲟϥ ⲉⲓⲉ <note note="sic exit">.</note>
<pb xml:id="ϥ︦ⲃ︦"/> ⲛⲉ ⲉⲓⲧⲁ ⲟⲛ ϫⲉ ⲁⲕⲉⲓⲛⲉ ⲉϩⲣⲁⲓ ⲛⲛⲉⲧⲟⲩⲏϩ ϩⲛ ⲛⲉⲧϫⲟⲥⲉ ⲁⲕ
ⲑⲃⲃⲓⲟⲟⲩ ⲕⲛⲁⲧⲁⲩⲟ ⲉⲡⲉⲥⲏⲧ ⲛⲙⲡⲟⲗⲉⲓⲥ ⲉⲧⲟⲣϫ ⲁⲩⲱ ⲉⲧϫⲟⲥⲉ ⲁⲩⲱ ⲕⲛⲁ
 
ⲛⲧⲟⲩ ⲉϩⲣⲁⲓ ϣⲁ ⲡⲕⲁϩ. ⲙⲉⲩⲟⲩⲱϩ ϩⲛ ⲏⲓ ⲉⲙⲡⲁⲧⲟⲩⲕⲟⲧϥ ⲟⲩⲇⲉ ⲙⲉⲩⲕⲁ 
ϩⲉⲛ ϩⲛⲁⲁⲩ ⲛⲁⲛⲁⲅⲕⲁⲓⲟⲛ ⲛϩⲏⲧϥ ⲙⲁⲗⲓⲥⲧⲁ ⲡⲛⲟⲩⲃ ⲙⲛ ⲡⲱⲛⲉ ⲙⲙⲉ 
ⲙⲉϣⲁⲕ ⲛⲥⲉⲛⲁⲡⲁⲣⲁⲅⲉ ⲙⲙⲟϥ ⲏ ⲛⲥⲉⲡⲁⲣⲁⲧⲏⲣⲉⲓ ⲉⲣⲟϥ ⲉϥⲕⲱⲧⲉ ϫⲉ ⲛⲉϥⲣ 
ϣⲁⲩ ⲉⲥⲙⲛ ⲥⲛⲧⲉ ⲙⲙⲟϥ ⲏ ϫⲉ ⲛϥⲣ ϣⲁⲩ ⲁⲛ. ⲙⲡⲟⲩϫⲟⲟⲥ ⲛⲑⲓ︦ⲗ︦ⲏ︦ⲙ︦ ⲏ ⲥⲓⲱⲛ 
ⲉⲙⲡⲁⲧⲟⲩⲕⲟⲧⲟⲩ ϫⲉ ⲁ ⲡϫⲟⲉⲓⲥ ⲥⲉⲧⲡ ⲥⲓⲱⲛ ⲁϥⲟⲩⲁϣⲥ ⲛⲁϥ ⲉⲩⲙⲁ ⲛⲟⲩ
ⲱϩ ⲁⲩⲱ ϫⲉ ⲡⲁⲓ ⲡⲉ ⲡⲁⲙⲁ ⲛϣⲱⲡⲉ ϣⲁ ⲉⲛⲉϩ ⲁⲩⲱ ϫⲉ ⲉⲓⲛⲁⲟⲩⲱϩ ⲛϩⲏⲧⲥ 
ϫⲉ ⲁⲓⲟⲩⲁϣⲥ. ⲟⲩⲇⲉ ⲙⲡⲟⲩϯ ⲣⲁⲛ ⲉⲣⲟⲥ ⲏ ⲉⲣⲟⲟⲩ ϫⲉ ⲧⲡⲟⲗⲓⲥ ⲙⲡⲛⲟⲩⲧⲉ ⲛⲑⲉ 
ⲟⲛ ⲉⲧⲟⲩⲛⲁϫⲟⲟⲥ ⲁⲛ ⲉⲛⲉϩ ϫⲉ ⲡⲏⲓ ⲏ ⲛⲏⲓ ⲙⲡⲣⲣⲟ ⲙⲡⲁⲧⲟⲩⲕⲟⲧⲟⲩ. <pb xml:id="ϥ︦ⲅ︦"/> 
ⲉϣϫⲉ ⲧⲁⲓ ϭⲉ ⲧⲉ ⲑⲉ ⲙⲁⲣⲛⲉⲓⲙⲉ ϫⲉ ϩⲓⲧⲛ ⲟⲩ ⲉⲣⲉ ⲓ︦ⲥ︦ ⲛⲁⲟⲩⲱϩ ϩⲙ ⲡⲣⲱⲙⲉ 
ⲏ ⲉϥⲛⲁⲟⲩⲱϩ ⲟⲛ ⲛϩⲏⲧϥ. ⲉϥⲕⲏⲧ ϭⲉ ⲏ ϫⲉ ⲛⲉ ⲙⲡⲁⲧⲟⲩⲕⲟⲧϥ ⲏ ϫⲉ ⲉⲛⲉ 
ⲉⲧⲃⲉ ⲡⲧⲃⲃⲟ ⲡⲉⲭⲣⲏⲙⲁ ⲉⲧⲉ ⲙⲛ ⲡⲉⲧⲟ ⲛⲛⲟϭ ⲉⲣⲟϥ ⲁⲩⲱ ⲉⲙⲛ ⲡⲉⲧⲥⲟⲧⲡ 
ⲉⲣⲟϥ ϩⲛ ⲛⲉϥⲧⲟⲡⲟⲥ ⲏ ⲡⲉϥⲏⲓ. ⲉϣϫⲉ ⲟⲩϣⲗⲟϥ ⲡⲉ ϫⲟⲟⲥ ϫⲉ ⲡⲁ ⲡⲣⲣⲟ ⲡⲉ 
ⲡⲏⲓ ⲉⲧϫⲁϩⲙ ⲁⲩⲱ ϫⲉ ⲛⲛⲉⲩⲟⲡϥ ⲉⲛⲉϩ ⲉⲏⲓ ⲛⲣⲣⲟ ⲛⲓⲙ ⲡⲉⲧⲛⲁϫⲟⲟⲥ ϫⲉ 
 
ⲡⲁ ⲡⲉⲭ︦ⲥ︦ ⲡⲉ ⲟⲩⲣⲱⲙⲉ ⲛⲁⲕⲁⲑⲁⲣⲧⲟⲥ. ⲛⲏⲓ ⲛⲛⲉⲣⲱⲟⲩ ⲛⲉⲥⲱⲟⲩ ⲁⲩⲱ ⲥⲉⲕⲟⲥ
ⲙⲉⲓ ⲁⲩⲱ ⲟⲩⲏⲓ ⲏ ϩⲉⲛ ⲏⲓ ⲉⲩⲟ ⲛϭⲁⲓⲉ ⲛⲛⲉⲩⲟⲡⲟⲩ ⲉⲏⲓ ⲛⲧⲁⲩ ⲧⲁⲓ ⲧⲉ ⲑⲉ 
ⲛⲛⲁⲧⲙⲡϣⲁ ⲙⲡⲛⲟⲩⲧⲉ ⲙⲉⲩⲟⲡⲟⲩ ⲉⲣⲱⲙⲉ ⲕⲁⲧⲁ ⲛϣⲁϫⲉ ⲛⲛⲉⲡⲣⲟⲫⲏⲧⲏⲥ 
ⲙⲏ ⲡⲱⲛⲉ ϩⲟⲣϣ ⲁⲛ ⲏ ⲧⲉⲓϩⲉ ϣⲏⲙ ⲡⲉ ⲥⲟⲕϥ ⲉϫⲛ ϩⲉⲛ ⲙⲁ ⲉⲩϫⲟⲥⲉ ⲉⲥⲁϩⲱϥ 
ⲉⲣⲁⲧϥ ⲛⲟⲩⲥⲧⲩⲗⲟⲥ ⲁⲩⲱ ⲁⲗⲏⲑⲱⲥ ⲡⲣⲱ<pb xml:id="ϥ︦ⲇ︦"/>ⲙⲉ ⲛⲁⲑⲏⲧ ⲙⲟⲕϩ ⲛⲥⲟⲕϥ 
ⲉⲃⲟⲗϩⲛ ⲙⲡⲁⲑⲟⲥ ⲉⲧⲥⲏϣ ⲛϩⲟⲩⲟ ⲉϩⲛⲁⲁⲩ ⲛⲓⲙ ⲉⲧⲉ ⲙⲛ ⲡⲉⲧϩⲟⲣϣ ⲉⲣⲟⲟⲩ 
ⲁⲩⲱ ⲟⲩϩⲓⲥⲉ ⲡⲉ ϫⲉ ⲛⲛⲁϫⲟⲟⲥ ϫⲉ ⲟⲩⲑⲗⲓⲯⲓⲥ ⲡⲉ ⲉⲧⲣⲉⲩⲧⲁϩⲟϥ ⲟⲛ ⲉⲣⲁⲧϥ 
ⲛⲟⲩⲥⲱⲧⲙ ⲙⲡⲉⲭ︦ⲥ︦ ⲁⲗⲗⲁ ϫⲉ ⲙⲉϣⲁⲕ ⲛϥϭⲛ ⲟⲩⲛⲁ ⲙⲡⲛⲁⲩ ⲛⲧⲉϥⲁⲛⲁⲅⲕⲏ 
ⲟⲩⲣⲱⲙⲉ ⲅⲁⲣ ⲉⲩⲉⲓⲛⲉ ⲙⲙⲟϥ ⲛϫⲛⲁϩ ⲉⲃⲟⲗϩⲛ ⲧⲙⲛⲧⲁⲕⲁⲑⲁⲣⲧⲟⲥ ⲛⲛⲇⲁⲓ
ⲙⲱⲛ ⲉϣⲱⲡⲉ ϥⲛⲁⲉⲓ ⲟⲩ ⲧⲉⲓⲙⲓⲛⲉ ⲁⲛ ⲡⲉ ⲡⲛ︦ⲁ︦ ⲉⲧⲛⲁⲧⲁϩⲟϥ ⲉϣⲱⲡⲉ ϥⲛⲁ
ⲱⲛϩ ϩⲟⲗⲱⲥ. ⲛⲉⲓⲉⲡ ⲥⲁ ⲁⲛ ⲙⲡⲏⲓ ⲙⲛ ⲛⲉⲥϩⲁⲓ ⲉⲧⲥⲏϩ ⲉⲛⲉϥⲕⲱⲧ ⲁⲩⲱ ⲛⲉϥϣⲉ 
ⲛⲉⲧⲛⲁϩⲟⲧⲡⲛ ⲉⲓ︦ⲥ︦ ⲉⲛⲧⲁⲕⲟ ⲛⲛⲉϥⲙⲉⲗⲟⲥ ⲁⲗⲗⲁ ⲛⲉⲯⲩⲭⲏ ⲉⲧⲟ ⲛⲉⲓⲉⲡ ⲥⲁ 
 
ϩⲙ ⲡⲧⲃⲃⲟ ⲁⲩⲱ ⲉⲧⲥϩⲁⲓ ⲉⲣⲟⲟⲩ ⲛⲧⲉⲓⲡⲟⲗⲉⲓⲧⲓⲁ ⲛⲟⲩⲱⲧ ⲛⲧⲉ ⲛⲁⲅⲅⲉⲗⲟⲥ 
ⲉⲧⲛϣⲁϫⲉ ⲉⲧⲃⲏⲏⲧⲥ ⲏ ⲉⲣⲟⲥ ⲛⲉⲧⲛⲁⲡⲁⲣⲣⲏⲥⲓⲁⲍⲉ ⲙⲙⲟⲟⲩ ⲛϩⲏⲧϥ. <pb xml:id="ϥ︦ⲉ︦"/> 
ⲛⲣⲱⲙⲉ ⲉⲩϭⲱϣⲧ ⲉⲡⲕⲟⲥⲙⲉⲓ ⲛⲛⲏⲓ ⲉⲧϩⲓ ⲃⲟⲗ ⲓ︦ⲥ︦ ⲇⲉ ⲛⲧⲟϥ ⲉϥϭⲱϣⲧ ⲉⲡ
ⲕⲟⲥⲙⲉⲓ ⲛⲛⲏⲓ ⲉⲧⲕⲏⲧ ⲛϩⲏⲧⲟⲩ. ⲡⲁ ⲛⲣⲱⲙⲉ ⲡⲉ ⲛⲁⲩ ⲉϩⲉⲛ ⲕⲟⲟϩ ⲛϩⲉⲛ ⲏⲓ ⲏ 
ϩⲉⲛ ϫⲟ ⲉⲁⲩⲃⲱⲗ ⲉⲃⲟⲗ ⲛϩⲏⲧⲟⲩ ⲏ ⲁⲩϩⲉ ⲡⲁ ⲓ︦ⲥ︦ ⲇⲉ ⲡⲉ ⲛⲁⲩ ⲉⲡϣⲟⲣϣⲣ 
ⲛⲛⲏⲓ ⲉⲧⲛϣⲁϫⲉ ⲉⲣⲟⲟⲩ ⲁⲩⲱ ⲡⲉⲩⲟⲩⲱϭⲡ ⲉϫⲛ ⲛⲉⲩⲉⲣⲏⲩ ϩⲛ ϩⲁϩ ⲛϭⲓ 
ⲛⲧⲁⲕⲟ ⲁⲩⲱ ⲛϭⲓ ⲛⲧⲁⲩⲟ ⲉϩⲣⲁⲓ ϣⲁ ⲛⲉⲩⲥⲛⲧⲉ. ⲁϣ ⲅⲁⲣ ⲛⲧⲟⲡⲟⲥ ⲡⲉⲧϥ
ⲙⲟⲩϩ ⲙⲙⲟϥ ⲁⲛ ϩⲙ ⲙⲡⲏⲩⲉ ⲁⲩⲱ ⲧⲟⲓⲕⲟⲩⲙⲉⲛⲏ ⲙⲁⲗⲓⲥⲧⲁ ⲡⲉϥⲏⲓ. 
ⲁⲗⲗⲁ ⲉⲓⲛⲁϫⲟⲟⲥ ⲛⲧⲉⲓϩⲉ ϫⲉ ⲡⲉⲧϩⲓ ⲃⲟⲗ ⲡⲁ ⲛⲣⲱⲙⲉ ⲛⲉ ⲉⲧⲣⲉⲩϣⲱⲡⲉ 
ⲛϩⲏⲧϥ ⲛⲉⲧϩⲓ ϩⲟⲩⲛ ⲇⲉ ⲙⲙⲟϥ ⲡⲁ ⲡⲉⲭ︦ⲥ︦ ⲛⲉ ⲉⲟⲩⲱϩ ⲛϩⲏⲧⲟⲩ ⲁⲩⲱ ⲡⲉϥ
ⲉⲓⲱⲧ ⲕⲁⲧⲁ ⲛϣⲁϫⲉ ⲛⲧⲙⲉ ⲛⲛⲉⲅⲣⲁⲫⲏ ⲧⲡⲁⲗⲁⲓⲁ ⲙⲛ ⲧⲕⲁⲓⲛⲏ ⲉϥϭⲛ ⲁⲣⲓⲕⲉ 
ⲙⲉⲛ ϩⲓⲧⲙ ⲡⲉⲡⲣⲟⲫⲏⲧⲏⲥ ϣⲁⲩϫⲟⲟⲥ ϫⲉ ⲡⲟⲩⲁ ⲡⲟⲩⲁ ⲙⲙⲱ<pb xml:id="ϥ︦︦ϝ︦"/>ⲧⲛ ⲡⲏⲧ 
ⲉϩⲣⲁⲓ ⲉⲡⲉϥⲏⲓ ⲡⲉⲓⲏⲓ ⲇⲉ ϥⲁⲣ ϫⲁⲓⲉ ⲏ ⲉϥϣⲁⲁⲧ ⲛⲕⲟⲧϥ ⲁⲗⲗⲁ ⲉⲓⲛⲁϫⲟⲟⲥ 
 
ⲛⲧⲉⲓϩⲉ ϫⲉ ⲉϣⲁϥⲣ ⲛⲣⲱⲙⲉ ⲛϣⲙⲙⲟ ⲉⲣⲟϥ ⲁⲛ ⲉⲧⲃⲉ ⲡⲏⲓ ⲛⲧⲁ ⲡⲏⲓ ⲣ ⲟⲩ 
ⲙⲡⲟⲛⲏⲣⲟⲛ ⲏ ϣⲁⲣⲉ ⲏⲓ ⲣ ⲛⲟⲃⲉ ⲁⲗⲗⲁ ⲉϣⲁϥⲣ ⲛⲣⲱⲙⲉ ⲛϣⲙⲙⲟ ⲉⲣⲟϥ 
ϫⲉ ⲁⲩⲣ ⲡⲏⲓ ⲛϣⲙⲙⲟ ⲉⲣⲟϥ ϩⲙ ⲡϫⲱϩⲙ. ⲉⲣⲉ ⲡⲛⲟⲩⲧⲉ ⲟⲩⲏϩ ⲁⲛ ϩⲙ ⲡⲏⲓ 
ⲉⲧⲃⲏⲏⲧϥ ⲟⲩⲇⲉ ⲉϥϣⲁⲁⲧ ⲁⲛ ⲛⲟⲩⲙⲁ ⲛⲟⲩⲱϩ ⲧⲡⲉ ⲛⲧⲡⲉ ⲁⲩⲱ ⲙⲡⲏⲩⲉ 
ⲛⲙⲡⲏⲩⲉ ⲣⲱϣⲉ ⲁⲩⲱ ⲛⲉϥⲟⲩⲱϣ ⲁⲛ ⲡⲉ ⲛⲉϥⲛⲁⲧⲁⲙⲓⲟ ⲡⲉ ⲏ ⲛⲧⲉⲧⲛⲛⲁⲩ 
ⲁⲛ ϫⲉ ⲉⲣⲉ ⲡⲉⲡⲣⲟⲫⲏⲧⲏⲥ ϫⲱ ⲙⲙⲟⲥ ϫⲉ ⲟⲩ ϫⲉ ⲥⲁⲗⲟⲙⲱⲛ ⲁϥⲕⲱⲧ ⲛⲁϥ 
ⲛⲟⲩⲏⲓ ⲁⲩⲱ ϫⲉ ⲙⲉⲣⲉ ⲡⲉⲧϫⲟⲥⲉ ⲟⲩⲱϩ ϩⲛ ⲧⲁⲙⲓⲟ ⲛϭⲓϫ ⲁⲩⲱ ϫⲉ ⲁϣ ⲡⲉ 
ⲡⲏⲓ ⲉⲧⲉⲧⲛⲁⲕⲟⲧϥ ⲛⲁⲓ ⲙⲏ ⲛⲧⲁϭⲓϫ ⲁⲛ ⲧⲉ ⲛⲧⲁⲥⲧⲁⲙⲓ ⲛⲁⲓ ⲧⲏⲣⲟⲩ ⲁⲗⲗⲁ 
ⲉϥⲟⲩⲛϩ ⲛϩⲏⲧϥ ⲉⲧⲃⲏⲏⲧⲛ ⲉⲛϣⲁⲛϣⲱⲡⲉ ⲉⲛⲟⲩ<pb xml:id="ϥ︦ⲍ︦"/>ⲁⲁⲃ. ⲉϣϫⲉ ⲙⲡⲉ 
ⲡⲛⲟⲩⲧⲉ ϯⲥⲟ ⲉⲛⲉⲛⲧⲁⲩϫⲱϩⲙ ⲙⲡⲉⲧⲟⲩⲧⲁⲗⲉ ⲙⲁⲥⲉ ⲉϩⲣⲁⲓ ⲛϩⲏⲧϥ ϩⲓ 
ⲉⲥⲟⲟⲩ ϩⲓ ϩⲁⲗⲏⲧ ⲉⲓⲉ ⲉϥⲛⲁϯⲥⲟ ⲉⲛⲉⲧϫⲱϩⲙ ⲙⲡⲉⲧⲟⲩⲧⲁⲗⲟ ⲙⲡⲥⲱⲙⲁ ⲙⲛ 
ⲡⲥⲛⲟϥ ⲙⲡⲉϥϣⲏⲣⲉ ⲉϩⲣⲁⲓ ⲛϩⲏⲧϥ ϫⲉ ϥϩⲟⲣϣ ⲛϩⲏⲧ ⲉϫⲱⲛ ⲧⲉⲛⲟⲩ ⲏ ⲉⲣⲉ 
ⲡⲗⲁⲟⲥ ⲉⲧⲙⲙⲁⲩ ϣⲁⲁⲧ ⲉⲧⲣⲉϥⲡⲁⲓⲇⲉⲩⲉ ⲙⲙⲟⲟⲩ ⲕⲁⲧⲁ ⲕⲁⲓⲣⲟⲥ ϫⲉ ⲉⲛⲛⲁⲣ 
 
ⲃⲟⲗ ⲁⲛⲟⲛ ⲏ ⲉⲛϣⲁⲁⲧ ⲉⲧⲣⲉϥⲡⲁⲓⲇⲉⲩⲉ ⲙⲙⲟⲛ ⲁⲛⲟⲛ ⲛϩⲁϩ ⲛⲥⲟⲡ ⲏ ⲉⲛ
ϣⲁⲛⲣ ⲃⲟⲗ ⲙⲡⲉⲓⲙⲁ ⲧⲛⲛⲁⲣ ⲃⲟⲗ ⲟⲛ ϩⲙ ⲡⲉϩⲟⲟⲩ ⲙⲡⲉϥϣⲱⲱⲧ ⲉⲃⲟⲗ. 
ⲛⲓⲙ ⲡⲉⲛⲧⲁϥⲧⲥⲁⲃⲉ ⲡϣⲟⲣⲡ ⲛⲣⲱⲙⲉ ⲉⲩⲧⲉⲭⲛⲏ ϣⲁⲛⲧⲉ ⲙⲏⲧ ⲛⲟⲉⲓ ⲁⲩⲱ 
ⲛⲧⲉ ϣⲉ ⲧⲥⲁⲃⲉ ⲟⲩⲧⲃⲁ. ⲙⲏ ⲟⲩⲛ ⲛⲟⲙⲟⲥ ⲉϥⲥⲏϩ ⲉⲩⲱϣ ⲙⲡϩⲱⲃ ⲡϩⲱⲃ ϫⲉ 
ⲁⲁϥ ⲛⲧⲉⲓϩⲉ ⲁⲩⲱ ϯϣⲓ ⲉⲣⲟϥ ⲛⲧⲉⲓⲕⲉϩⲉ ⲡⲁⲛⲧⲱⲥ <pb xml:id="ϥ︦ⲏ︦"/> ⲛⲧⲁⲩⲧⲥⲁⲃⲟ ⲁⲛ 
ⲧⲏⲣⲟⲩ ⲉⲃⲟⲗϩⲓⲧⲛ ⲛⲉⲩⲉⲣⲏⲩ ϩⲓⲧⲙ ⲡⲙⲉⲉⲩⲉ ⲙⲡⲛⲟⲩⲧⲉ. ⲁⲩⲱ ⲉⲧⲃⲉ ⲟⲩ ⲁⲛⲟⲛ 
ⲙⲡⲛⲧⲥⲁⲃⲟ ⲉⲧⲃⲃⲟⲛ ⲉⲃⲟⲗϩⲓⲧⲛ ⲛⲉⲧⲟⲩⲁⲁⲃ ⲁⲩⲱ ϩⲓⲧⲛ ⲛⲉⲅⲣⲁⲫⲏ ⲉⲩⲧⲥⲁⲃⲟ 
ⲙⲙⲟⲛ ⲉⲧⲃⲃⲟⲛ ⲉⲃⲟⲗϩⲛ ⲑⲁⲕⲁⲧⲁⲣⲥⲓⲁ ⲧⲏⲣⲥ ⲙⲡⲇⲓⲁⲃⲟⲗⲟⲥ. ⲛⲧⲁ ⲛⲓⲙ ⲉⲛⲉϩ 
ϩⲛ ⲛⲉⲧⲣ ϩⲱⲃ ⲟⲩϣⲉ ⲥϩⲁⲓ ⲛⲧⲉϥϭⲓ ⲛⲣ ϩⲱⲃ ⲏ ⲛⲧⲟϥ ⲟⲩⲏⲓ ⲏ ⲟⲩϫⲟⲓ ⲙⲛ 
ⲛⲕⲟⲟⲩⲉ ⲧⲏⲣⲟⲩ ⲉⲁⲩⲕⲁⲁⲥ ⲛⲛⲉⲩϣⲏⲣⲉ ⲏ ⲛⲉⲧⲛⲏⲩ ⲙⲛⲛⲥⲱⲟⲩ ⲁⲩϭⲛⲧⲥ ⲁⲩⲣ 
ϩⲱⲃ ⲏ ⲁⲩⲥⲱⲣ ⲉⲃⲟⲗⲛϩⲏⲧⲥ ⲛⲑⲉ ⲛⲧⲁ ⲛⲉⲧⲙⲡϣⲁ ⲁⲛ ⲙⲙⲟⲩⲧⲉ ⲉⲣⲟⲟⲩ ϫⲉ 
ⲛⲉⲛⲉⲓⲟⲧⲉ ⲥϩⲁⲓ ⲛⲁⲛ ⲛⲧⲉⲩϭⲓ ⲛⲣ ϩⲱⲃ ⲁⲩⲱ ⲟⲩ ⲙⲟⲛⲟⲛ ϫⲉ ⲁⲩⲧⲥⲁⲃⲟⲛ 
ⲉϩⲁⲣⲉϩ ⲉⲡⲏⲓ ⲙⲡⲛⲟⲩⲧⲉ ⲙⲛ ⲡⲉϥⲭ︦ⲥ︦ ⲉϥⲟⲩⲁⲁⲃ ⲁⲗⲗⲁ ⲙⲡⲟⲩϭⲱ ⲟⲛ ⲛⲟⲩ
 
ⲉϣ ⲛⲧⲁⲙⲟⲛ ϫⲉ ⲡⲉⲧⲛⲁϭⲱϩⲧ ⲉⲣⲟϥ ϥⲛⲁⲧⲁⲕⲟϥ. ⲉϣϫⲉ ⲙⲛⲛⲥⲁ ⲛⲉⲓϣⲁϫⲉ 
ⲧⲏⲣⲟⲩ ⲛⲧⲛ<pb xml:id="ϥ︦ⲑ︦"/>ⲉⲓ ⲟⲛ ⲉϩⲣⲁⲓ ⲉⲡϩⲁⲡ ⲙⲡⲛⲟⲩⲧⲉ ⲁⲩⲱ ⲛⲧⲛⲧⲙⲣ ⲃⲟⲗ 
ⲇⲉ ⲟⲛ ⲉⲧⲟⲣⲅⲏ ⲉⲧⲛⲁϭⲱⲗⲡ ⲉⲃⲟⲗϩⲛ ⲧⲡⲉ ⲡⲉⲛⲧⲁϥϫⲟⲟⲩ ⲟⲩⲁⲁⲃ ⲉⲡⲉⲛ
ⲕⲣⲓⲙⲁ ⲡⲉⲛⲥⲛⲟϥ ⲉϩⲣⲁⲓ ⲉϫⲱⲛ. ⲏ ⲡⲧⲃⲃⲟ ⲡⲁ ⲟⲩⲟⲛ ⲛⲓⲙ ⲡⲉ. ⲟⲩⲛ ϩⲁϩ 
ⲅⲁⲣ ⲛⲣⲱⲙⲉ ⲉⲩⲥⲟⲟⲩⲛ ⲁⲛ ⲛⲧⲙⲓⲛⲉ ⲙⲡⲛⲟⲩⲃ ⲁⲩⲱ ⲡϩⲁⲧ ϫⲉ ⲉⲛⲉ ⲥⲉϩⲟⲟⲩ 
ⲏ ⲥⲉϫⲁϩⲙ ⲉⲩⲕⲱ ⲛϩⲧⲏⲩ ⲉⲣⲟⲟⲩ ϫⲉ ⲥⲉⲕⲏ ⲛⲁⲩ ⲉϩⲣⲁⲓ ⲁⲩⲱ ⲉⲣϣⲁⲛ 
ⲧⲁⲛⲁⲅⲕⲏ ϣⲱⲡⲉ ⲙⲡⲥⲟⲡ ⲉⲧⲟⲩⲛⲁⲣ ϩⲟⲧⲉ ⲁϩⲉ ⲛⲁⲩ ⲉⲩϭⲛⲧⲟⲩ ⲉϩⲉⲛ ⲁⲧ
ϣⲁⲩ ⲛⲉ ⲛⲧⲉⲓϩⲉ ⲟⲛ ⲟⲩⲛ ϩⲁϩ ⲛⲣⲱⲙⲉ ⲁⲩⲱ ⲛⲁϣⲉ ⲛⲉⲧⲟⲩⲛⲁϭⲛ ⲡⲉⲩⲧⲃⲃⲟ 
ⲉⲩⲁⲕⲁⲑⲁⲣⲧⲟⲛ ⲡⲉ ϩⲙ ⲡⲧⲣⲉⲩⲇⲟⲕⲓⲙⲁⲍⲉ ⲙⲙⲟⲟⲩ ⲁⲩⲱ ⲉϣϫⲉ ⲟⲩⲁⲕⲁ
ⲑⲁⲣⲧⲟⲛ ⲡⲉ ⲡⲉⲩⲧⲃⲃⲟ ϩⲉⲛ ⲁⲕⲁⲑⲁⲣⲧⲟⲛ ⲟⲛ ⲛⲉ ⲛⲉⲩⲕⲉϩⲃⲏⲩⲉ. ⲏ ⲉϣϫⲉ ⲁⲩⲉⲡ 
ⲡϩⲁⲧ ⲉⲧⲟⲩϯ ⲙⲙⲟϥ ϩⲛ ⲟⲩⲕⲣⲟϥ ⲉⲩⲃⲗϫⲉ ⲉⲧⲃⲉ ⲟⲩ ⲛⲉⲧⲉⲓⲣⲉ ⲛⲛⲉⲓⲡⲁ
<pb xml:id="ⲣ︦"/>ⲣⲁϥⲩⲥⲓⲥ ⲉⲓⲙⲉ ⲁⲛ ϫⲉ ⲟⲩⲃⲗⲗϫⲉ ⲧⲉ ⲧⲉⲩⲙⲛⲧⲡⲁⲣⲑⲉⲛⲟⲥ ⲁⲩⲱ ⲟⲩ
ⲡⲁⲣⲑⲉⲛⲓⲁ ⲁⲛ ⲧⲉ ⲙⲁⲗⲓⲥⲧⲁ ⲧⲃⲗⲗϫⲉ ⲥⲟⲧⲡ ⲉⲣⲟⲥ ϫⲉ ⲥⲉϯ ⲙⲙⲟⲥ ⲉϩⲉⲛ 
ⲭⲣⲓⲁ ⲛϩⲁϩ ⲛⲥⲟⲡ ϩⲛ ϩⲁϩ ⲛϩⲱⲃ ϣⲁ ϩⲣⲁⲓ ⲉⲡⲕⲱⲧ ⲛⲛⲉⲓⲛⲟϭ ⲛⲏⲓ 
 
ⲉⲧⲛⲉⲥⲱⲟⲩ ⲉⲧⲛϣⲁϫⲉ ⲉⲧⲃⲏⲏⲧⲟⲩ. ⲛⲧⲁ ⲛⲓⲙ ⲛⲣⲱⲙⲉ ⲣ ⲇⲓⲕⲁⲓⲟⲥ ⲉⲛⲉϩ ⲉⲧⲃⲉ 
ⲡⲥⲁ ⲙⲡⲏⲓ ⲁⲩⲱ ⲡⲉϥⲕⲱⲧ ⲧⲏⲣϥ ϫⲉ ⲉⲛⲛⲁⲉⲓⲣⲉ ⲁⲛⲟⲛ. ⲁⲗⲗⲁ ⲉⲛⲛⲁⲟⲩϫⲁⲓ 
ⲉⲛϣⲁⲛϩⲁⲣⲉϩ ⲉⲛⲇⲓⲕⲁⲓⲱⲙⲁ ⲁⲩⲱ ⲛⲛⲟⲙⲟⲥ ⲙⲡϫⲟⲉⲓⲥ ⲡⲛⲟⲩⲧⲉ ⲉⲧⲛϩⲏⲧⲟⲩ 
ⲉⲧⲛⲥⲱⲧⲙ ⲉⲣⲟⲟⲩ ⲁⲩⲱ ⲉⲛⲱϣ ⲙⲙⲟⲟⲩ. ⲙⲏ ⲛⲉⲓⲟⲧⲉ ⲟⲩⲉϣ ⲛⲉⲩϣⲏⲣⲉ ⲁⲛ ⲏ 
ⲛϣⲏⲣⲉ ⲟⲩⲉϣ ⲛⲉⲩⲉⲓⲟⲧⲉ ⲁⲛ ⲏ ⲡⲣⲱⲙⲉ ⲟⲩⲉϣ ⲧⲉϥⲥϩⲓⲙⲉ ⲁⲛ ⲏ ⲧⲉⲥϩⲓⲙⲉ 
ⲟⲩⲉϣ ⲡⲉⲥϩⲁⲓ ⲁⲛ ⲙⲁⲗⲓⲥⲧⲁ ⲟⲩϩⲣϣⲓⲣⲉ ⲙⲛ ⲧⲉϥϣⲉⲗⲉⲉⲧ ⲁⲩⲱ ⲟⲩⲙⲟⲓϩⲉ 
ⲧⲉ ϫⲉ ⲛⲁϣⲉ ⲛϣⲏⲣⲉ ⲉⲧⲕⲱ ⲛⲥⲱⲟⲩ ⲛⲛⲉⲩ<pb xml:id="ⲣ︦ⲁ︦"/>ⲉⲓⲟⲧⲉ ⲁⲩⲱ ⲛⲉⲓⲟⲧⲉ ⲛⲛⲉⲩ
ϣⲏⲣⲉ ⲁⲩⲱ ⲛϩⲟⲟⲩⲧ ⲛⲛⲉⲩϩⲓⲟⲙⲉ ⲁⲩⲱ ⲛⲉϩⲓⲟⲙⲉ ⲛⲛⲉⲩϩⲁⲓ ⲉⲧⲃⲉ ⲧⲉⲩⲁⲅⲁⲡⲏ 
ⲉϩⲟⲩⲛ ⲉⲡⲛⲟⲩⲧⲉ ⲁⲩⲱ ⲡⲉϥϣⲏⲣⲉ ⲉⲧⲥⲙⲁⲙⲁⲁⲧ ⲉⲩϣⲓⲡⲉ ⲛⲛⲉⲧⲉⲓⲣⲉ ⲛⲛⲁⲓ 
ⲙⲁⲗⲓⲥⲧⲁ ϩⲉⲛ ⲛⲟϭ ⲛⲣⲱⲙⲉ ⲛⲁⲕⲁⲑⲁⲣⲧⲟⲥ ⲁⲩⲱ ϩⲉⲛ ⲛⲟϭ ⲛⲥϩⲓⲙⲉ ⲛⲗⲁⲓ
ⲙⲟⲥ ⲉⲩⲙⲉ ⲛϩⲉⲛ ⲡⲁⲣⲁⲫⲩⲥⲓⲥ ⲉϫⲟⲕⲟⲩ ⲉⲃⲟⲗ ⲛϩⲟⲩⲉ ⲉⲡⲛⲟⲩⲧⲉ ⲛⲧⲁϥⲧⲁ
ⲙⲓⲟⲟⲩ. ⲟⲩⲥⲟⲡ ⲁⲛ ⲡⲉ ⲛⲧⲁⲓϫⲟⲟⲥ ϫⲉ ⲟⲩⲟⲓ ⲛⲁⲛ ϩⲙ ⲡⲉϩⲟⲟⲩ ⲉⲧⲉⲣⲉ ⲓ︦ⲥ︦ ⲛⲁ
ⲕⲣⲓⲛⲉ ⲙⲙⲟⲛ ⲛⲙⲙⲁⲩ ⲟⲛⲧⲱⲥ ⲥⲉⲛⲁⲧⲱⲟⲩⲛ ϩⲱⲟⲩ ϩⲙ ⲡⲉϩⲟⲟⲩ ⲛⲧⲉⲕⲣⲓⲥⲓⲥ 
 
ⲛϭⲓ ϩⲉⲛ ϣⲏⲣⲉ ϣⲏⲙ ⲙⲛ ϩⲉⲛ ϣⲉⲉⲣⲉ ϣⲏⲙ ⲉⲁⲩⲙⲉⲣⲉ ⲡⲛⲟⲩⲧⲉ ⲛϩⲟⲩⲟ 
ⲉⲛⲉⲩⲉⲓⲟⲧⲉ ⲁⲩⲱ ⲛϩⲟⲩⲟ ⲉⲛⲉⲩⲥⲛⲏⲩ ⲁⲩⲱ ⲛϩⲟⲩⲟ ⲉϫⲓ ⲥϩⲓⲙⲉ ⲁⲩⲱ ⲛϩⲟⲩⲟ 
ⲉϫⲓ ϩⲁⲓ ⲛⲥⲉⲧϭⲁⲉⲓⲟ ⲛϩⲉⲛ ⲛⲟϭ ⲛⲣⲱⲙⲉ ⲁⲩⲱ ϩⲉⲛ ⲛⲟϭ ⲛⲥϩⲓⲙⲉ <pb xml:id="ⲣ︦ⲃ︦"/> 
ⲉⲁⲩⲣ ϩⲗⲗⲱ ϩⲣⲁⲓ ϩⲛ ⲛⲉϩⲃⲏⲩⲉ ⲛⲛⲇⲁⲓⲙⲱⲛ. ⲉϣϫⲉ ⲟⲩⲛ ⲡⲉⲧⲕⲏϩ ⲉⲧⲣⲉ 
ϩⲉⲛ ⲯⲩⲭⲏ ⲧⲁϩⲟⲟⲩ ⲉⲣⲁⲧⲟⲩ ⲙⲡⲉⲭ︦ⲥ︦ ⲛⲥⲉϯ ⲥⲟⲉⲓⲧ ⲙⲡⲉⲩⲧⲃⲃⲟ ⲁⲩⲱ ⲉⲩ
ϣⲗⲏⲗ ⲉⲧⲣⲉϥϯ ϭⲟⲙ ⲛⲛϩⲟⲟⲩⲧ ⲉⲛⲧⲁⲩⲕⲱ ⲛⲥⲱⲟⲩ ⲛⲛⲉⲩϩⲓⲟⲙⲉ ⲙⲛ ⲛⲉ
ϩⲓⲟⲙⲉ ⲉⲛⲧⲁⲩⲡⲱⲣϫ ⲉⲛⲉⲩϩⲁⲓ ⲉⲧⲣⲉⲩϫⲱⲕ ⲉⲃⲟⲗ ⲛⲁϣ ⲛϩⲉ ϩⲉⲛ ϩⲟⲩⲟ 
ⲁⲥⲉⲃⲏⲥ ⲁⲛ ⲛⲉ ⲛⲉⲧⲥⲱⲕ ⲙⲙⲟⲟⲩ ⲉⲡⲁϩⲟⲩ ⲁⲩⲱ ⲉⲧⲕⲱ ⲛϩⲉⲛ ϫⲣⲟⲡ ϩⲁⲣⲁ
ⲧⲟⲩ ⲉⲧⲣⲉϥⲣⲁϩⲧⲟⲩ ⲉϫⲙ ⲡⲕⲁϩ. ⲏ ⲉⲣⲉ ⲡⲇⲓⲁⲃⲟⲗⲟⲥ ϩⲟⲟⲩ ϩⲛ ⲟⲩ ⲛϩⲟⲩⲟ 
ⲉⲣⲟⲟⲩ ϫⲉ ⲛⲉⲛⲧⲁ ⲡⲛⲟⲩⲧⲉ ⲥⲃⲧⲱⲧⲟⲩ ⲛⲉⲛⲧⲁ ϩⲉⲛ ⲕⲟⲟⲩⲉ ϣⲡ ϩⲓⲥⲉ ⲉⲣⲟⲟⲩ 
ⲥⲉⲧⲁⲩⲟ ⲙⲙⲟⲟⲩ ⲉϩⲣⲁⲓ. ⲏ ⲉⲣϣⲁⲛ ⲟⲩⲁ ⲕⲉⲧ ⲟⲩϫⲟ ⲛⲁⲛⲁⲅⲕⲁⲓⲟⲛ ⲛⲧⲉ ⲕⲉⲟⲩⲁ 
ⲧⲁⲩⲟⲥ ⲉϩⲣⲁⲓ ⲛⲟⲩⲡⲟⲛⲏⲣⲟⲛ ⲁⲛ ⲡⲉ. ⲡⲟⲥⲱ ⲙⲁⲗⲗⲟⲛ ⲛⲉⲧⲧⲁⲩⲟ ⲉϩⲣⲁⲓ ⲛϩⲉⲛ 
ⲏⲓ ⲛⲃⲣⲣⲉ ⲁⲩⲱ ⲉⲧϣⲟⲣϣⲣ ⲙⲙⲟⲟⲩ ⲉⲓ︦ⲥ︦ ⲡⲉ ⲛⲧⲁϥ<pb xml:id="ⲣⲅ"/>ⲥⲙⲛ ⲥⲛⲧⲉ ⲙⲙⲟⲟⲩ 
ⲁⲩⲱ ⲁϥϫⲟⲕⲟⲩ ⲉⲃⲟⲗ. ⲛⲓⲙ ϩⲛ ⲛⲉⲧϥⲟ ⲛⲣⲟⲟⲩϣ ⲛⲁⲩ ϩⲁ ⲛⲉϩⲃⲏⲩⲉ ⲛⲛϭⲓϫ 
ⲡⲇⲏⲙⲓⲟⲓⲣⲅⲟⲥ ⲛⲉⲧⲉ ⲙⲡⲟⲩⲥⲉⲓ ⲛⲛⲟϭⲛⲉϭ ϩⲓ ⲑⲗⲓⲯⲓⲥ ϩⲁⲣⲟⲟⲩ ⲛⲑⲉ ⲉⲧⲟⲩ
 
ϫⲱ ⲙⲙⲟⲥ ϫⲉ ϩⲛ ϩⲉⲛ ⲑⲗⲓⲯⲓⲥ ϩⲛ ϩⲉⲛ ⲁⲛⲁⲅⲕⲏ ⲛⲑⲉ ⲉⲧⲥⲏϩ ϩⲛ ϩⲁϩ 
ⲙⲙⲁ ⲙⲁⲗⲗⲟⲛ ⲇⲉ ⲉⲩⲣ ⲡⲕⲉⲉⲅⲕⲁⲕⲉⲓ ⲁⲛ ϩⲛ ⲛⲉⲑⲗⲓⲯⲓⲥ ⲉⲡⲛⲟⲩⲧⲉ ϭⲉ 
ⲛⲥⲟⲡⲥ ⲛⲓⲙ ⲡⲉⲧⲥⲟⲡⲥ ⲙⲙⲟⲟⲩ ϩⲛ ⲛⲉⲩⲑⲗⲓⲯⲓⲥ ⲉⲩⲣ ϩⲟⲩⲟ ⲇⲉ ⲟⲛ ⲉⲙⲁⲧⲉ 
ϩⲙ ⲡⲣⲁϣⲉ ⲉϩⲣⲁⲓ ⲉϫⲛ ⲧⲉⲩⲑⲗⲓⲯⲓⲥ ⲧⲏⲣⲥ. ⲛⲁϣ ⲛϩⲉ ⲧⲉⲛⲟⲩ ⲉⲟⲩⲟⲓ ⲁⲛ 
ⲛⲛⲉⲧⲥⲱⲕ ⲛⲛⲉⲩⲉⲣⲏⲩ ⲉϩⲣⲁⲓ ⲉⲛⲉⲓϩⲓⲉⲓⲧ ⲉⲧⲙⲙⲁⲩ ⲛⲕⲁⲕⲉ ϩⲓ ϭⲟⲥⲙ. ⲁⲩⲱ 
ⲛⲁⲙⲉ ϩⲱⲥ ⲉϣϫⲉ ⲧⲉⲯⲩⲭⲏ ⲛⲟⲩϫⲁϫⲉ ⲧⲉⲯⲩⲭⲏ ⲛⲛⲉⲧⲉⲓⲣⲉ ⲛⲛⲁⲓ ⲁⲩⲱ 
ⲛⲧⲱⲟⲩ ⲁⲛ ⲧⲉ ⲛⲑⲉ ⲛⲟⲩϩⲛⲁⲁⲩ ⲉⲡⲁ ⲟⲩϫⲁϫⲉ ⲉⲣⲟⲟⲩ ⲡⲉ ⲉⲩⲭⲣⲱ ⲙⲙⲟϥ 
ⲕⲁⲕⲱⲥ ϩⲙ ⲡⲉⲩⲙⲟⲥⲧⲉ ϩⲛ ⲧⲁⲕⲟ ⲛⲓⲙ ⲁϫⲛ <pb xml:id="ⲣ︦ⲇ︦"/> ϯⲥⲟ ϩⲙ ⲡⲧⲣⲉϥⲉⲓ 
ⲉⲧⲟⲟⲧⲟⲩ ⲉϣϫⲉ ϯⲛⲁⲁⲕⲉ ϩⲟⲥⲉ ⲙⲁⲗⲓⲥⲧⲁ ⲙⲟⲩ ⲉⲓⲉ ⲛⲉⲓⲣⲱⲙⲉ ⲉⲧⲟⲩⲁⲁⲃ 
ⲉⲛⲧⲁⲩϫⲟⲟⲥ ϫⲉ ⲛⲁϣⲏⲣⲉ ⲛⲁⲓ ⲉϯϯ ⲛⲁⲁⲕⲉ ⲙⲙⲟⲟⲩ ⲁⲩⲱ ⲉⲁⲩⲙⲟⲩ 
ϩⲁⲣⲟⲛ ⲛⲁⲧϭⲁⲉⲓⲟ ⲁⲛ ⲛⲛⲉⲧⲙⲟⲩⲟⲩⲧ ⲛⲛⲉⲛⲧⲁⲩⲡⲉϩⲧ ⲡⲉⲩⲥⲛⲟϥ ⲉⲃⲟⲗ ϩⲁ
ⲣⲟⲟⲩ. ⲉϣϫⲉ ⲟⲩⲥⲙⲟⲩ ϣⲏⲙ ⲁⲛ ⲡⲉ ⲛⲧⲁϥⲉⲓ ⲁⲩⲱ ⲉⲧⲛⲁⲉⲓ ⲉϫⲛ ⲟⲩⲟⲛ 
ⲛⲓⲙ ⲉⲧϯ ⲛⲁⲁⲕⲉ ϣⲁⲛⲧⲉ ⲡⲉⲭ︦ⲥ︦ ϫⲓ ⲙⲟⲣⲫⲏ ϩⲛ ϩⲉⲛ ⲣⲱⲙⲉ ⲛⲁϣ ⲛϩⲉ ⲛⲟⲩ
ϩⲟⲩⲟ ⲛⲟϭ ⲁⲛ ⲛⲥⲁϩⲟⲩ ⲡⲉ ⲛⲧⲁϥⲉⲓ ⲁⲩⲱ ⲉⲧⲛⲁⲉⲓ ⲉϩⲣⲁⲓ ⲉϫⲛ ⲛⲉⲧϯ ⲛⲁⲁⲕⲉ 
 
ⲛϩⲉⲛ ⲡⲁⲣⲁⲫⲩⲥⲓⲥ ϣⲁⲛⲧⲉ ⲡⲇⲓⲁⲃⲟⲗⲟⲥ ϭⲛ ⲙⲁ ⲛⲁϥ ⲛϩⲏⲧⲟⲩ ϩⲙ ⲡⲧⲣⲉⲩ
ϣⲱⲡⲉ ⲛⲁⲩ ⲛⲥⲕⲁⲛⲇⲁⲗⲟⲛ. ⲁⲓϫⲟⲟⲥ ⲛⲕⲉⲥⲟⲡ ϫⲉ ⲕⲟⲥⲙⲉⲓ ⲛⲓⲙ ⲉⲧϩⲙ ⲡⲏⲓ 
ⲙⲡⲛⲟⲩⲧⲉ ϩⲛ ⲛϣⲉ ϩⲛ ⲛⲱⲛⲉ ϩⲛ ⲛϫⲟ ϩⲛ ⲙⲁ ⲛⲓⲙ ⲛϩⲏⲧϥ ⲙⲛ ϩⲛⲁⲁⲩ
ⲛⲓⲙ ⲉⲧⲟ ⲙⲙⲓⲛⲉ ⲙⲓⲛⲉ ϩⲓ ⲁⲩⲁⲛ ⲁⲩⲁⲛ ⲛⲁⲛⲟⲩ<pb xml:id="ⲣ︦ⲉ︦"/>ⲟⲩ ⲁⲩⲱ ⲟⲩⲛ ϭⲟⲙ 
ⲙⲙⲟⲛ ⲉⲛⲧⲟⲩ ⲉⲡⲉⲡⲛ︦ⲁ︦ⲧⲓⲕⲟⲛ ⲉϩⲉⲛ ⲥⲁⲣⲕⲓⲕⲟⲛ ⲛⲉ ⲛⲑⲉ ⲙⲡⲙⲟⲟⲩ ⲉⲛⲧⲁϥⲣ 
ⲏⲣⲡ ϩⲛ ⲕⲁⲛⲁ ⲛⲧⲅⲁⲗⲓⲗⲁⲓⲁ. ⲡⲉⲧⲕⲏⲙ ⲙⲉⲛ ϫⲉ ⲁⲛⲟⲕ ⲁⲛⲅ ⲟⲩⲕⲁⲙⲏ 
ⲁⲗⲗⲁ ⲛⲉⲥⲱⲓ ⲛϩⲟⲩⲟ ⲁⲩⲱ ⲟⲛ ϫⲉ ⲙⲡⲣϭⲱϣⲧ ⲉⲣⲟⲓ ϫⲉ ⲁⲛⲅ ⲟⲩⲕⲁⲙⲏ ⲁⲩⲱ 
ϫⲉ ⲡⲉϥϥⲱ ⲉϥⲥⲏⲕ ⲉϥⲕⲏⲙ ⲛⲑⲉ ⲛϩⲉⲛ ⲁⲃⲟⲟⲕⲉ ⲡⲉⲧⲟⲩⲟⲃϣ ϫⲉ ⲛⲉϥⲟⲃϩⲉ 
ⲟⲩⲟⲃϣ ⲛϩⲟⲩⲉ ⲡⲉⲣⲱⲧⲉ ⲡⲁⲩⲁⲛ ⲛⲏⲣⲡ ⲁⲩⲱ ⲉⲧⲙⲟⲣϣ ϫⲉ ⲥⲉⲙⲟⲣϣ ⲛϭⲓ 
ⲛⲉϥⲃⲁⲗ ⲉⲃⲟⲗ ϩⲙ ⲡⲏⲣⲡ ⲁⲩⲱ ⲟⲛ ϫⲉ ⲡⲉⲥⲙⲟⲧ ⲙⲡⲁⲥⲟⲛ ⲡⲉ ⲡⲁⲓ ⲉϥⲧⲣⲉϣ
ⲣⲱϣ ⲧⲏⲣϥ ⲉϥⲟⲩⲟⲃϣ ⲉϥⲣⲁϩⲉ ⲉⲃⲟⲗ ⲟⲩⲧⲉ ⲟⲩⲧⲃⲁ ⲡⲁⲩⲁⲛ ⲛⲕⲟⲕⲕⲟⲥ ϫⲉ 
ⲛⲟⲩⲥⲡⲟⲧⲟⲩ ⲉⲩⲟ ⲛⲑⲉ ⲛⲟⲩϩⲱⲥ ⲛⲕⲟⲕⲕⲟⲥ ⲧⲁⲥⲱⲛⲉ ⲧⲁϣⲉⲗⲉⲉⲧ. ⲛⲉⲓϣⲁϫⲉ 
ⲙⲛ ⲛⲉⲧⲉⲓⲛⲉ ⲙⲙⲟⲟⲩ ⲁⲛϫⲉ ⲡⲉⲩⲃⲱⲗ ⲛⲕⲉⲙⲁ <note note="sic exit">.</note>
 
ⲱ︦ⲓ︦ⲓ︦ⲓ︦ 

<pb xml:id="ⲗ︦ⲉ︦"/> ⲉⲓⲙⲉ ϫⲉ ⲕⲥⲱⲣⲙ ϩⲛ ⲧⲉⲓⲙⲛⲧⲣⲱⲙⲉ. ⲙⲡⲣⲉⲓⲛⲉ ϭⲉ ⲙⲡⲉⲕⲥⲱⲣⲙ 
ⲉϫⲙ ⲡⲉⲧϫⲱⲣⲙ ⲛⲥⲱⲕ ⲉϩⲟⲩⲛ ⲉⲡⲱⲛϩ ⲟⲩⲇⲉ ⲙⲡⲣⲉⲓⲛⲉ ⲛⲧⲉⲕⲁⲙⲉⲗⲉⲓⲁ 
ⲉϫⲙ ⲡⲉⲧϫⲓ ⲙⲟⲉⲓⲧ ϩⲏⲧⲕ ⲉϩⲟⲩⲛ ⲉⲡⲟⲩⲟⲉⲓⲛ. ⲡⲉⲧⲛⲉϩⲥⲉ ⲙⲙⲟⲕ ϩⲙ ⲡϩⲓⲛⲏⲃ 
ⲙⲡⲣⲉⲓⲛⲉ ⲛⲧⲉⲕⲁⲙⲉⲗⲉⲓⲁ ⲉϫⲱϥ ⲡⲉⲧⲥⲟⲟϩⲉ ⲙⲙⲟⲕ ⲙⲡⲣⲧⲉϭ ⲡⲉⲕϩⲉ ⲛⲥⲱϥ 
ⲡⲉⲧⲉⲓⲛⲉ ⲙⲙⲟⲕ ⲉϩⲣⲁⲓ ϩⲙ ⲡϣⲓⲕ ⲙⲡⲗⲟⲓϩⲉ ⲙⲡⲣϭⲟⲗϫⲉϥ ⲉⲡⲗⲟⲓϩⲉ ⲛⲙ
ⲙⲁⲕ ϩⲙ ⲡⲣⲉⲕⲧⲛⲧⲱⲛϥ ⲉⲣⲟⲕ ⲉⲕⲉⲓⲛⲉ ⲛⲧⲉⲕⲙⲛⲧϣⲃⲏⲣ ⲉⲧⲗⲟⲙⲉ ⲉϩⲣⲁⲓ 
ⲉϫⲱϥ. ⲁⲗⲗⲁ ⲥⲱⲧⲙ ⲉⲣⲟⲓ ϯⲛⲁϯ ⲛⲟⲩⲙⲛⲧϫⲁϫⲉ ⲙⲛ ⲟⲩⲡⲱⲣϫ ⲛⲧⲙⲏⲧⲉ 
ⲛⲧⲉⲕⲙⲛⲧϣⲃⲏⲣ ⲙⲛ ⲧⲱϥ. ϩⲟⲓⲛⲉ ⲙⲉⲛ ϩⲉⲛ ⲧⲉⲕⲙⲛⲧϣⲃⲏⲣ ϣⲁⲩⲉⲓ ⲉⲃⲟⲗ ⲉⲣⲉ 
ϩⲣⲁⲩ ϣⲏⲃ ⲉⲩⲕⲱ ⲛⲟⲩϣⲟⲣⲧ ⲉϫⲙ ⲡⲉⲩϩⲟ ⲉϥⲕⲱⲧⲉ ⲉⲩⲛⲟⲩϫⲉ ⲙⲡⲉⲓⲛⲕⲁ 
ⲉⲧⲕⲏⲙ ⲉⲛⲉⲩⲃⲁⲗ ϩⲛ ⲧⲗⲟⲓϭⲉ ⲙⲡϣⲱⲛⲉ ⲉⲩⲙⲏⲣ ⲛϩⲉⲛ ⲙⲏⲏϣⲉ ⲛϩⲁⲗⲁⲕ 
ⲉⲡⲉⲩⲥⲟⲩⲛⲁⲣⲓⲟⲛ ⲉⲣⲉ ϩⲉⲛ ⲧⲱⲧⲉ ⲛⲏⲩ ⲉϩⲣⲁⲓ ϩⲓ ⲡⲁϩⲟⲩ ⲉϫⲛ ⲧⲉⲩⲙⲣⲣⲉ 
ⲛⲑⲉ ⲛϩⲉⲛ ⲃⲁϩⲥⲉ ⲉⲩϫⲓ ϥⲟϭⲥ ϩⲛ ⲟⲩⲣⲃⲉ ⲉⲩⲕⲏ ⲕⲁϩⲏⲩ ⲛϩⲁϩ ⲛⲥⲟⲡ ⲉⲩ
 
ϫⲱⲕⲙ ⲛⲥⲉⲣ ⲭⲣⲉⲓⲁ ⲁⲛ ⲙⲡϩⲱⲃ <pb xml:id="ⲗ︦︦ϝ︦"/> ⲉⲣⲉ ϩⲉⲛ ⲧⲟⲟⲩⲉ ⲉⲩⲡⲟⲕ ϩⲛ ⲛⲉⲩ
ⲟⲩⲉⲣⲏⲧⲉ ⲁⲥⲉⲓ ⲉⲃⲟⲗ ⲁⲥϣⲟⲩϣⲟⲩ ⲙⲙⲟⲥ ϩⲛ ⲛⲉⲡⲓⲑⲩⲙⲓⲁ ⲛⲧⲉⲥⲯⲩⲭⲏ 
ⲉⲩⲧⲙⲧⲙ ϩⲛ ⲛⲉⲩⲉⲣⲏⲧⲉ ϩⲛ ⲧⲙⲏⲧⲉ ⲛⲧⲟⲟⲩϩⲥ. ϣⲁⲩⲧⲱⲙⲛⲧ ⲉⲡⲉⲩϣⲃⲏⲣ ϩⲛ 
ⲟⲩⲥⲱⲃⲉ ⲉϥϫⲟⲥⲉ ⲛⲑⲉ ⲙⲡⲉϩⲣⲟⲟⲩ ⲛϩⲉⲛ ϣⲉ ⲛϣⲟⲛⲧⲉ ⲉⲩⲙⲟⲩϩ ϩⲁ ⲡⲉ
ⲭⲁⲗⲕⲓⲟⲛ ⲁⲩⲧⲁⲙⲓⲟ ⲛϩⲉⲛ ϣⲟⲩϣⲧ ⲁⲩⲧⲱⲡ ⲉⲛⲁⲃⲟⲕⲉ ⲙⲛ ⲛⲛⲟⲩⲣⲉ ⲉⲧϩⲙ 
ⲡⲕⲟⲥⲙⲟⲥ ⲉⲣⲟⲟⲩ ⲉⲩⲉⲓⲛⲉ ⲛⲁⲩ ⲉⲃⲟⲗϩⲛ ⲧⲉⲩϩⲣⲉ ⲛϩⲉⲛ ⲁϥ ⲙⲙⲟⲩ ⲙⲛ 
ϩⲉⲛ ⲡⲁϩⲥ ⲉⲩⲗⲟⲙⲥ ⲁⲩⲙⲉϩ ⲡⲉⲩϣⲟⲩϣⲧ ⲙⲡⲁⲣⲁⲃⲁⲥⲓⲥ ⲛⲓⲙ ⲁ ⲡϣⲁϫⲉ 
ⲙⲡⲉⲡⲣⲟⲫⲏⲧⲏⲥ ϫⲱⲕ ⲉⲃⲟⲗ ⲉϫⲱⲟⲩ ϫⲉ ⲁ ⲡⲙⲟⲩ ⲉⲓ ⲉϩⲣⲁⲓ ϩⲛ ⲛⲉⲧⲛϣⲟⲩϣⲧ. 
ϩⲉⲛ ⲥⲟⲡ ⲇⲉ ⲟⲛ ⲁⲩϯ ⲡⲥⲟⲉⲓⲧ ϫⲉ ⲡⲁⲣⲭⲏⲅⲟⲥ ⲛⲏⲩ ⲉϩⲟⲩⲛ ⲉⲙⲟⲩϣⲧ 
ⲛⲛϣⲟⲩϣⲧ ⲉⲧⲉⲣⲉ ⲛⲃⲟⲧⲉ ⲙⲡⲓ︦ⲏ︦ⲗ︦ ϩⲓⲱⲟⲩ ϣⲁⲩⲡⲱⲧ ϩⲛ ⲟⲩϣⲧⲟⲣⲧⲣ ⲉⲛⲧⲟⲩ. 
ⲉⲃⲟⲗϩⲛ ⲛϣⲟⲩϣⲧ ⲉⲧⲟⲙⲥⲟⲩ ⲉⲡⲕⲁϩ ⲏ ⲉⲛⲟϫⲟⲩ ⲉⲃⲟⲗ ⲛϫⲟϥⲧⲛ ⲉⲩⲥⲟⲡⲥ 
ⲛϩⲛ ⲣⲱⲙⲉ ⲉⲧⲣⲉⲩⲉⲓ ⲉϩⲟⲩⲛ ⲛⲥⲉϫⲓ ϩⲙⲟⲧ ⲉϫⲱⲟⲩ. ⲛⲓⲙ ϭⲉ ⲛⲉⲧⲣⲁϣⲉ ϩⲛ 
ⲧⲉⲩⲛⲟⲩ ⲉⲧⲙⲙⲁⲩ. ⲛⲁⲡⲟⲧⲁⲕⲧⲓⲕⲟⲥ ⲛⲉ. ⲛⲓⲙ ϭⲉ ⲛⲉⲧⲥⲱⲃⲉ ⲛⲥⲱϥ ⲛⲉⲛ <pb xml:id="ⲗ︦ⲍ︦"/> 
[.......] ⲡⲉⲛ [.....] ⲉⲧⲃⲉ ⲡⲁ [...] ⲃⲁⲥⲓⲥ ⲉⲛ [...] ϥⲁⲁⲩ ⲏ ⲛ [..] ⲟⲩϭⲛⲧⲟⲩ ⲛⲥⲱϥ. 
 
ⲛⲓⲙ ⲟⲛ ⲛⲉⲧⲥⲱⲃⲉ ⲛⲥⲱⲕ. ⲛⲉⲧϩⲁⲣⲉϩ ⲉⲛⲕⲱⲧ ⲛⲛⲉⲩⲉⲓⲟⲧⲉ ⲛⲉ ⲉⲩⲙⲏⲣ ϩⲛ 
ⲧⲡⲓⲥⲧⲓⲥ ⲉⲩⲙⲟⲟϣⲉ ⲉⲩⲣ ⲟⲩⲟⲉⲓⲛ ϩⲛ ⲧⲡⲁⲣⲣⲏⲥⲓⲁ ⲙⲡⲭ︦ⲥ︦. ⲡⲁⲓ ϭⲉ ⲡⲉ ⲛⲉⲥⲙⲟⲧ 
ⲛⲧⲉⲕⲙⲛⲧϣⲃⲏⲣ. ⲥⲱⲧⲙ ϩⲱⲱϥ ⲉⲧⲙⲛⲧϣⲃⲏⲣ ⲛⲛⲁ ⲙⲡⲏⲩⲉ ⲧⲉⲛⲟⲩ. ϣⲟⲣⲡ 
ⲙⲉⲛ ϣⲁⲩⲧⲟϭⲟⲩ ⲉϩⲉⲛ ⲣⲱⲙⲉ ⲉⲩⲟ ⲛϫⲟⲉⲓⲥ ⲉⲛⲉⲩⲙⲁϩⲧ ⲉⲩⲙⲉϩ ⲉⲃⲟⲗϩⲛ 
ⲧⲉⲡⲓⲥⲧⲏⲙⲏ ⲉⲩϫⲓ ⲥⲃⲱ ⲉⲧⲙⲛⲧⲣⲙⲣⲁϣ ⲉⲩⲟ ⲛⲧⲉⲗⲉⲓⲟⲥ ⲉⲩⲟ ⲙⲙⲁⲓ ⲥⲟⲛ 
ⲉⲩϭⲉⲡⲏ ⲉⲥⲱⲧⲙ ϩⲛ ⲛⲉⲩⲙⲁⲁϫⲉ ⲉⲩⲧⲁϫⲣⲏⲩ ϩⲛ ⲧⲡⲓⲥⲧⲓⲥ ⲛⲧⲕⲟⲓⲛⲱⲛⲓⲁ 
ⲉⲩⲡⲏⲧ ⲛⲥⲁ ϯⲣⲏⲛⲏ ⲙⲛ ⲡⲧⲃⲃⲟ ⲉⲙⲉⲩⲕⲁⲧⲏⲅⲟⲣⲉⲓ ⲛⲗⲁⲁⲩ ⲉⲙⲉⲩⲣⲁϣⲉ 
ⲉϫⲙ ⲡϩⲉ ⲛⲗⲁⲁⲩ ⲉⲙⲉⲩⲧⲁⲕⲉ ⲡϩⲏⲧ ⲛⲗⲁⲁⲩ [..] ϩⲟⲩⲛ ⲉⲛⲉϥ [..] ⲣⲏⲩ ⲉⲙⲉⲩ [..] 
ⲱⲛⲉ ⲛⲟⲩⲟ [...] ⲡⲁⲣⲁ ⲟⲩⲟⲉⲓϣ ⲉⲙⲛ ϣⲓⲃⲉ ϩⲛ ϩⲉⲛ ⲇⲟⲕⲓⲙⲏ ⲛⲑⲗⲓⲯⲓⲥ ⲁⲗⲗⲁ 
ⲉⲩⲙⲏⲛ ⲉⲃⲟⲗ ϩⲛ ⲧⲉⲩϭⲓ ⲛⲣ ϩⲱⲃ ⲉⲧⲣ ⲁⲛⲁϥ ⲙⲡⲛⲟⲩⲧⲉ. ⲧⲉⲛⲟⲩ ϭⲉ ⲛⲧⲟⲕ 
ⲡⲣⲱⲙⲉ ⲛⲁⲙⲉⲗⲏⲥ ⲕⲧⲟⲕ ⲉϩⲣⲁⲓ ⲉⲡϣⲓⲕ ⲛⲧⲙⲛⲛⲧⲛⲟⲩⲧⲉ ⲛⲅⲙⲟⲟϣⲉ ⲛϩⲏⲧⲥ 
<pb xml:id="ⲗ︦ⲏ︦"/> ⲁⲩⲱ ⲛⲕⲱ [....] ⲙⲟⲟϣⲉ ⲛϩⲏⲧⲟⲩ. ⲙⲟⲣⲕ ⲙⲙⲓⲛ ⲙⲙⲟⲕ ϩⲛ ϩⲉⲛ 
ⲙⲣⲣⲉ ⲛⲱⲛϩ ϫⲉ ⲉⲣⲉ ⲧⲉⲕⲯⲩⲭⲏ ⲛⲁⲕⲧⲟⲥ ⲉⲩⲙⲧⲟⲛ ⲁⲗⲟⲕ ⲉⲕⲙⲟⲥⲧⲉ ⲛⲛⲇⲓ
ⲕⲁⲓⲟⲥ ⲉⲕϯ ⲛⲟⲩϭⲥ ϩⲙ ⲡⲗⲁⲟⲥ ⲉⲧⲧⲁⲉⲓⲏⲩ ⲡⲁⲓ ⲉⲛⲧⲁⲩⲡⲟⲣϫⲕ ⲉⲣⲟϥ [..] ⲩϫⲱ 
 
ⲙⲙⲟⲥ [..] ⲉ ⲙⲛ ⲣⲉϥⲣ ⲛⲟ [..] ⲉ ϩⲛ ⲧⲥⲩⲛⲁⲅⲱⲅⲏ ⲛⲛⲇⲓⲕⲁⲓⲟⲥ. ⲉⲕϣⲁⲛ [...] ⲥⲃⲱ 
ⲉⲩϭⲓ ⲛϣⲁϫⲉ ⲉⲥⲑⲃⲃⲓⲏⲩ ⲕⲛⲁϣⲱⲡⲉ ⲛϩⲏⲙⲉⲣⲟⲥ ⲙⲛ ⲛⲉⲕⲥⲛⲏⲩ ⲉⲕϣⲁⲛ
ⲛⲟⲩϫⲉ ⲉⲃⲟⲗ ⲙⲡⲉⲛϣⲟⲧ ⲛⲧⲉⲕⲙⲛⲧⲁⲧⲥⲱⲧⲙ ⲛⲉⲧϩⲓϫⲱⲕ ⲛⲁⲧⲱⲧ ⲛϩⲏⲧ 
ⲛⲙⲙⲁⲕ. ⲁⲗⲟⲕ ⲉⲕⲕⲱⲛⲥ [..........] ⲧⲥⲏϥⲉ ⲛ [....] ⲧⲁⲡⲣⲟ ϥ [.....] ⲃⲟⲗ 
ϩⲓ ϫⲱⲕ [....] ⲡϣⲁϫⲉ ⲉⲛ [....] ϫⲟⲟϥ ϩⲛ ⲓⲉⲣⲉⲙⲓⲁⲥ ϫⲉ ⲟⲩⲥⲟⲧⲉ ⲉϥϫⲓ ⲡⲉ 
ⲡⲉⲩⲗⲁⲥ ϩⲉⲛ ⲕⲁϥ ⲛⲉ ⲛϣⲁϫⲉ ⲛⲧⲉⲩⲧⲁⲡⲣⲟ. ⲛⲧⲉⲣⲉⲕⲁⲙⲉⲗⲉⲓ ⲁⲕⲥⲣⲟϥⲣⲉϥ 
ⲛⲑⲉ ⲛϩⲉⲛ ϭⲱⲃⲉ ϫⲉ ⲙⲛⲧⲁⲕ ⲡⲣ ϩⲙⲙⲉ. ⲧⲉⲛⲟⲩ ϭⲉ ⲛⲧⲟⲕ ⲛⲅⲕⲱ ⲛⲥⲱⲕ 
ⲡⲛⲟⲃⲉ. ⲁⲣⲏⲩ ϭⲉ ⲉⲛϯ ⲥⲃⲱ ⲛⲁⲕ ⲉⲛⲟ ⲛⲑⲉ ⲙⲡⲉⲧⲧⲉϭ ⲃⲗϫⲉ ⲉⲃⲗϫⲉ ⲁⲩⲱ 
ⲛⲑⲉ ⲙⲡⲉⲧⲧⲟⲩⲛⲟⲩⲥ ⲙⲡⲉⲧⲛⲕⲟⲧⲕ ϩⲛ ⲧⲉⲩϣⲏ ϩⲛ ⲟⲩϩⲓⲛⲏⲃ ⲉϥϩⲟⲣϣ. ϩⲁ
ⲣⲉϩ ⲙⲡⲣⲧⲣⲉⲩⲟⲡⲕ ⲙⲛ ⲛⲉⲛⲧⲁⲩ <note note="sic exit">.</note>
