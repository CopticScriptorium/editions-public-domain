ⲓ︦ⲭ︦ 

<pb xml:id="ⲣ︦ⲡ︦ⲁ︦"/> ⲧⲁⲓ ⲧⲉ ⲑⲉ ⲙⲡⲉⲡ︦ⲛ︦ⲁ︦ ⲛⲧⲡⲟⲣⲛⲓⲁ ⲁⲩⲱ ⲡⲛⲟⲃⲉ ⲧⲏⲣϥ ⲉⲁϥⲧⲁⲕⲉ 
ϩⲁϩ ⲉⲙⲁⲧⲉ ⲛⲣⲱⲙⲉ ⲙⲙⲓⲛⲉ ⲛⲓⲙ ϩⲉⲛ ⲕⲟⲟⲩⲉ ⲇⲉ ⲉⲩⲧⲟⲟⲃⲉ ϩⲙ ⲡⲧⲃⲃⲟ 
ⲁⲩⲱ ⲉⲩⲣ ϩⲟⲩⲟ ⲇⲓⲕⲁⲓⲟⲥ ϩⲛ ⲇⲓⲕⲁⲓⲟⲥⲩⲛⲏ ⲛⲓⲙ ⲙⲡⲉϥⲉϣϩⲱⲛ ⲉϩⲟⲩⲛ ⲉⲣⲟⲟⲩ 
ϩⲟⲗⲱⲥ. ⲁⲛⲁⲩ ⲇⲉ ⲟⲛ ⲉⲛⲉⲓⲛⲟϭ ⲛϩⲁⲧⲏⲩ ⲉⲧⲙⲙⲁⲩ ⲛϭⲟⲥⲙ ⲉⲧϫⲟⲥⲉ ⲉⲙⲁⲧⲉ 
ⲁⲩⲱ ⲉⲧⲟ ⲛϩⲟⲧⲉ ⲉⲧⲉ ϣⲁⲩⲡⲁⲣⲁⲅⲉ ⲙⲁ ⲇⲉ ⲛⲓⲙ ⲉⲧⲟϣ ⲛϭⲗⲙ ϩⲓ ϣⲟⲉⲓϣ 
ⲉⲛⲁϣⲱϥ ϣⲁⲥϭⲙϭⲟⲙ ⲛϩⲏⲧⲟⲩ ⲁⲩⲱ ⲛⲥϫⲓⲥⲉ ⲉϩⲣⲁⲓ ⲛⲥⲟⲩⲱϣⲉ ⲉⲃⲟⲗ ⲙⲁ 
ⲇⲉ ⲛⲓⲙ ϩⲱⲱϥ ⲛⲕⲁϩ ⲉⲧϫⲟⲟⲣ ⲁⲩⲱ ⲉⲙⲛ ϣⲟⲉⲓϣ ⲛϩⲏⲧϥ ⲟⲩⲇⲉ ⲉⲙⲛ ⲣⲟ
ⲟⲩⲉ ⲙⲙⲁⲩ ⲏ ϭⲗⲙ ϣⲁⲥⲣ ϭⲱⲃ ⲛⲉⲥⲱϫⲛ ⲉⲡⲧⲏⲣϥ. ⲧⲁⲓ ϩⲱⲱϥ ⲧⲉ ⲑⲉ ⲛⲧⲁ
ⲛⲟⲙⲓⲁ ϩⲏⲧ ⲛⲓⲙ ⲛⲣⲱⲙⲉ ⲉⲧⲙⲉϩ ⲛϫⲓ ⲛϭⲟⲛⲥ ϩⲓ ⲕⲁⲕⲓⲁ ϩⲓ ⲁⲕⲁⲑⲁⲣⲥⲓⲁ 
ⲛⲓⲙ ⲉϣⲁⲥϭⲙϭⲟⲙ ⲛϩⲏⲧⲟⲩ ⲁⲩⲱ ⲛⲥⲟⲩⲱϣⲥ ⲉⲃⲟⲗ ϩⲙ ⲙⲛⲧⲁⲧⲥⲱⲧⲙ ⲛⲓⲙ 
<pb xml:id="ⲣ︦ⲡ︦ⲃ︦"/> ⲙⲛ ϩⲱⲃ ⲛⲓⲙ ⲙⲡⲟⲛⲏⲣⲟⲛ ⲡϩⲏⲧ ⲇⲉ ϩⲱⲱϥ ⲛⲛⲣⲱⲙⲉ ⲉⲧⲧⲁϫⲣⲏⲩ 
 
ⲁⲩⲱ ⲉⲧⲙⲓϣⲉ ⲟⲩⲃⲉ ⲙⲙⲉⲉⲩⲉ ⲉⲑⲟⲟⲩ ⲙⲡⲇⲓⲁⲃⲟⲗⲟⲥ ⲉⲧⲙⲧⲣⲉⲩⲉⲓ ⲉϩⲟⲩⲛ 
ⲉⲣⲟⲟⲩ ⲏ ⲟⲛ ⲉⲁⲩⲉⲓⲛⲉ ⲛⲥⲉⲕⲱ ⲙⲙⲟⲟⲩ ⲁⲛ ⲛⲉⲥϭⲙϭⲟⲙ ⲉⲣⲟⲟⲩ ⲁⲗⲗⲁ 
ϣⲁⲥⲱϫⲛ ⲛⲥⲣ ⲑⲉ ⲛⲛⲓⲗⲁⲁⲩ ϩⲱⲥⲧⲉ ⲉⲧⲣⲉ ⲡⲛⲟⲃⲉ ⲣ ⲑⲉ ⲛⲛⲉⲧϣⲟⲟⲡ ⲁⲛ 
ⲛⲛⲁϩⲣⲁⲩ ϫⲉ ⲥⲉⲡⲏⲧ ⲛⲥⲱϥ ⲁⲩⲱ ⲥⲉϩⲁⲣⲉϩ ⲉⲡⲉⲩϩⲏⲧ ⲉϥⲟⲩⲁⲁⲃ. ⲕⲟⲩⲱϣ 
ⲉⲉⲓⲙⲉ ⲉⲡϩⲏⲧ ⲛϩⲉⲛ ⲣⲱⲙⲉ ⲛⲥⲉϣⲱⲡ ⲉⲣⲟⲟⲩ ⲁⲛ ⲛⲛⲛⲟⲃⲉ ⲙⲡⲥⲁⲧⲁⲛⲁⲥ ⲟⲩⲇⲉ 
ⲛⲥⲉⲕⲱ ⲁⲛ ⲛⲛⲉϥⲙⲉⲉⲩⲉ ⲉⲟⲩⲱⲛϩ ⲉⲃⲟⲗ ⲛϩⲏⲧⲟⲩ ϩⲟⲗⲱⲥ. ϯ ϩⲧⲏⲕ ⲉⲩⲡⲉⲧⲣⲁ 
ⲉⲥⲥⲗⲉϭⲗⲱϭ ⲉⲁ ϩⲉⲛ ϩⲟϥ ⲉⲓ ⲉⲃⲟⲗϩⲓⲧⲟⲟⲧⲥ ϫⲉⲛⲉ ⲕⲛⲁϩⲉ ⲉⲥⲱϣ ⲉⲛⲧⲁⲩ
ⲛϩⲏⲧⲥ ϣⲁ ϩⲣⲁⲓ ⲉⲩⲇⲣⲁⲕⲱⲛ ⲉⲙⲛ ⲡⲉⲧⲟ ⲛⲛⲟϭ ⲉⲣⲟϥ. ⲕⲟⲩⲱϣ ⲇⲉ ϩⲱⲱϥ 
ⲉⲛⲁⲩ ⲉⲡϩⲏⲧ ⲛϩⲉⲛ ⲣⲱⲙⲉ ⲉⲩϣⲱⲡ ⲙⲙⲟϥ ⲉⲣⲟⲟⲩ ⲙⲛ ⲛⲉϥ <note note="sic exit">.</note> 
<pb xml:id="ⲣ︦ⲡ︦ⲍ︦"/> ⲛϭⲓ ⲡⲉⲧⲛⲛⲁⲣ ⲟⲩⲡⲉⲧⲛⲁⲛⲟⲩϥ ⲛⲁϥ. ⲉϣϫⲉ ϯⲥⲟⲟⲩⲛ ⲏ ⲕⲉⲓⲙⲉ 
ⲛⲧⲟⲕ ⲙⲁⲧⲁⲙⲟⲕ ⲏ ⲙⲁⲣⲓⲧⲁⲙⲟⲕ ⲁⲛⲟⲕ ⲛⲓⲙ ⲡⲉⲧⲟⲩⲉϣ ϣⲱⲡ ⲉⲣⲟϥ ⲁⲛ 
ⲛⲟⲩⲁⲅⲅⲉⲗⲟⲥ ⲛϥⲉⲡⲉⲧⲓⲙⲁ ⲛⲟⲩⲥⲁⲧⲁⲛⲁⲥ ⲁⲗⲗⲁ ⲛⲉⲓⲕⲉϩⲃⲏⲩⲉ ⲟⲛ ⲁⲛⲧⲥⲁⲃⲟ 
ⲛϩⲏⲧⲟⲩ ⲡⲙⲁ ⲅⲁⲣ ⲉⲧⲟⲩⲉⲓⲣⲉ ⲙⲡⲉⲩⲛⲁ ⲙⲙⲁⲩ ϩⲛ ⲟⲩⲙⲛⲧⲣⲉϥϯ ⲉⲛⲁϣⲱⲥ 
ⲉϥⲟ ⲙⲡⲧⲩⲡⲟⲥ ⲛⲧⲁⲃⲱ ⲉϣⲁⲥⲙⲟⲩϩ ⲛⲧⲃⲧ ⲉⲛⲁⲛⲟⲩϥ ϩⲓ ⲧⲃⲧ ⲙⲡⲟⲛⲏⲣⲟⲛ. 
 
ⲉϣϫⲉ ⲡⲟⲩⲱϩⲉ ⲛⲁⲛⲉϫ ⲧⲁⲃⲱ ⲁⲛ ⲉⲡⲙⲟⲟⲩ ⲉⲧⲃⲉ ⲛⲧⲃⲧ ⲉⲧϩⲟⲟⲩ ϥⲛⲁϯ ⲟⲥⲉ ⲡⲁⲛⲧⲟⲥ ⲛⲛⲉⲧⲛⲁⲛⲟⲩⲟⲩ ⲛⲧⲉⲓϩⲉ ⲉϣϫⲉ ⲡⲣⲱⲙⲉ ⲛⲛⲁⲏⲧ ⲛⲁϯ ⲁⲛ ⲉⲧⲃⲉ 
ⲡⲣⲱⲙⲉ ⲙⲡⲟⲛⲏⲣⲟⲥ ϥⲛⲁⲧⲥⲧⲉ ⲡⲁⲅⲁⲑⲟⲥ ⲉⲃⲟⲗ ⲡⲁⲛⲧⲱⲥ ⲁⲩⲱ ϥⲛⲁϣⲧⲁⲙ 
ⲙⲡⲉϥⲣⲟ ⲉⲣⲙ ⲡⲁⲅⲅⲉⲗⲟⲥ ⲙⲡϥⲉⲓⲙⲉ ϫⲉ ⲛⲛⲁϫⲟⲟⲥ ϫⲉ ⲉⲣⲙ ⲛϫⲟⲉⲓⲥ. ⲁⲓϫⲟⲟⲥ 
ⲛⲕⲉⲥⲟⲡ ϫⲉ ⲛⲑⲉ ⲉⲧⲉ ⲛⲁϣⲱⲟⲩ ⲛϭⲓ ⲛⲉⲧⲉ ⲙⲉⲩϯ ⲉⲟⲩⲛⲧⲁⲩ ⲛⲁϣⲱⲟⲩ ⲟⲛ 
ⲛϭⲓ ⲛⲉⲧϫⲓ ϩⲛ ⲟⲩⲡⲗⲁⲛⲏ ϩⲉⲛ ⲕⲟⲩⲓ ⲛⲉⲧϯ ϩⲛ ⲟⲩⲇⲓⲕⲁⲓⲟⲥⲩⲛⲏ <pb xml:id="ⲣ︦ⲡ︦ⲏ︦"/> 
ϩⲉⲛ ⲕⲟⲩⲓ ⲟⲛ ⲛⲉⲧϫⲓ ϩⲛ ⲟⲩⲙⲉ ⲧⲁⲓ ⲧⲉ ⲑⲉ ⲕⲁⲛ ⲉⲣϣⲁⲛ ⲡⲉⲧϯ ⲣ ⲡⲡⲉⲧⲛⲁ
ⲛⲟⲩϥ ⲛⲟⲩⲡⲁⲧⲁⲗⲁⲥ ⲉⲧⲃⲉ ⲓ︦ⲥ︦ ϥⲛⲁⲣ ϩⲟⲩⲉ ϫⲓⲧϥ ⲛϩⲁϩ ⲛⲕⲱⲃ ⲛⲧⲉⲓϩⲉ ⲅⲁⲣ 
ⲛⲧⲁϥⲡⲁⲣⲣⲏⲥⲓⲁⲍⲉ ⲙⲙⲟϥ ⲛϭⲓ ⲡⲇⲓⲕⲁⲓⲟⲥ ⲓⲱⲃ ⲉϥϫⲱ ⲙⲙⲟⲥ ϫⲉ ⲛⲉⲣⲉ ⲡⲁⲣⲟ 
ⲟⲩⲏⲛ ⲛⲟⲩⲟⲛ ⲛⲓⲙ ⲉⲧⲛⲏⲩ ⲉⲛⲉ ⲡϩⲱⲃ ⲁⲛ ⲙⲡⲉⲛⲉⲓⲱⲧ ⲁⲃⲣⲁϩⲁⲙ ⲡⲉ ⲡⲁⲓ 
ⲛⲉϥⲛⲁⲃⲗⲁϥⲧⲉⲓ ⲙⲙⲟϥ ⲁⲛ ⲡⲉ ⲙⲡⲥⲟⲡ ⲛⲧⲁϥϣⲱⲡ ⲉⲣⲟϥ ⲙⲡϫⲟⲉⲓⲥ ⲙⲛ 
ⲡⲕⲉⲁⲅⲅⲉⲗⲟⲥ ⲥⲛⲁⲩ. ⲛⲓⲙ ⲡⲉⲧⲛⲁⲉⲓⲙⲉ ϫⲉ ⲟⲩⲁⲅⲅⲉⲗⲟⲥ ⲡⲉⲧⲙⲟⲟϣⲉ ⲉⲣⲟϥ 
ⲟⲩ ⲙⲟⲛⲟⲛ ϫⲉ ⲛϥⲧⲙϣⲟⲡϥ ⲉⲣⲟϥ ⲁⲗⲗⲁ ⲛϥⲧⲙⲃⲱⲗ ⲉⲃⲟⲗ ϩⲁ ⲑⲟⲧⲉ. ⲁϥ
 
ⲡⲁⲣⲁⲕⲁⲗⲉⲓ ⲙⲉⲛ ⲙⲙⲟⲟⲩ ϩⲱⲥ ⲉϩⲉⲛ ⲣⲱⲙⲉ ⲛⲉ ⲉⲧⲣⲉⲩⲣⲁⲕⲧⲟⲩ ⲉϩⲟⲩⲛ 
ϣⲁⲣⲟϥ ⲙⲡϥϩⲱ ⲇⲉ ⲟⲛ ⲉⲛⲉⲧϩⲙ ⲡⲉϥⲏⲓ ⲉⲧⲣⲉϥⲕⲁⲁⲩ ϩⲁⲣⲱⲟⲩ ⲁⲗⲗⲁ 
ⲁϥⲧⲁⲙⲓⲟ ⲛⲛⲉⲧⲥⲟⲧⲡ ⲛϩⲟⲩⲟ ⲁⲛⲟⲛ ⲇⲉ ⲉⲙϣⲁⲛϩⲱⲡ ⲙⲡⲉⲧⲥⲟⲧⲡ ⲛⲧⲛⲕⲁ 
ⲡⲉⲧϭⲟϫⲃ ϩⲁ ⲣⲱⲃ ⲙⲡϣⲙⲙⲟ. ⲁⲩⲱ ⲡⲉⲧⲙⲙⲁⲩ ⲙⲉⲛ ⲁϥⲁϩⲉ ⲣⲁⲧϥ ⲉⲣⲟⲟⲩ 
ϩⲁ ⲡϣⲏⲛ ⲁⲛⲟⲛ ⲇⲉ ϣⲁⲛⲕⲁ ⲡϣⲙⲙⲟ ⲛⲑⲉ ⲛⲛⲓⲧⲁⲗⲁⲓⲡⲱⲣⲟⲥ <pb xml:id="ⲣ︦ⲡ︦ⲑ︦"/> 
[.......] ϥ ⲙⲉⲛ [.....] ⲟⲟⲩ ⲉⲃⲟⲗ [........] ⲉϣⲁⲛ ϫⲉ [.......] ⲉϣⲁϫⲉ 
ⲛ [......] ⲉⲩⲙⲟⲟϣⲉ [.....] ϩⲓⲧⲟⲟⲧⲛ [..] ⲡϩⲁⲉ ⲇⲉ ⲉϥⲉⲓⲣⲉ ⲛⲛⲁⲓ ⲙⲛ ⲛⲉⲓ
ⲕⲟⲟⲩⲉ ⲉⲓⲥ ⲛⲉ ⲉⲡϫⲟⲉⲓⲥ ⲡⲉ ⲁⲩⲱ ⲛⲉϥⲁⲅⲅⲉⲗⲟⲥ. ⲛⲑⲉ ⲟⲛ ⲛⲧⲁ ⲗⲱⲧ ϫⲓⲧⲟⲩ 
ⲛϫⲛⲁϩ ⲁϥϫⲓⲧⲟⲩ ⲉϩⲟⲩⲛ ⲉⲡⲉϥⲏⲓ ϩⲱⲥ ⲉϩⲉⲛ ⲣⲱⲙⲉ ⲛⲉ ⲁⲩⲱ ⲉⲡϩⲁⲉ ⲉⲓⲥ ⲛⲉ 
ⲉϩⲉⲛ ⲁⲅⲅⲉⲗⲟⲥ ⲛⲉ. ⲉⲛⲉⲛⲧⲁ ϯⲉⲃⲓⲏⲛ ⲅⲁⲣ ⲛⲥϩⲓⲙⲉ ⲛⲥⲁⲙⲁⲣⲓⲧⲏⲥ ⲉⲓⲙⲉ ϫⲉ 
ⲛⲓⲙ ⲡⲉ ⲛⲧⲁϥϫⲟⲟⲥ ⲛⲁⲥ ϫⲉ ⲁⲩⲉⲓⲥ ⲧⲁⲥⲱ ⲛⲉⲥⲛⲁϫⲟⲟⲥ ⲛⲁϥ ϫⲉ ϯⲛⲁⲧⲥⲟⲕ 
ⲉⲃⲟⲗϩⲛ ⲡⲁⲥⲛⲟϥ ⲉⲥⲥⲟⲟⲩⲛ ϫⲉ ⲛϥⲁϩⲉ ⲛⲁⲥ ⲁⲛ ⲛⲟⲩⲙⲟⲟⲩ ⲁⲗⲗⲁ ⲉϥϣⲓⲛⲉ 
ⲛⲧⲟϥ ⲛⲥⲁ ⲟⲩⲗⲟⲅⲓⲥⲙⲟⲥ ⲉⲛⲁⲛⲟⲩϥ ⲉⲃⲟⲗϩⲓⲧⲛ ⲛⲉⲧⲉ ⲙⲡϥϯⲥⲟ ⲉϯ ⲡⲉϥⲥⲛⲟϥ 
ϩⲁⲣⲟⲟⲩ. ⲟⲩⲛⲁ ⲅⲁⲣ ⲡⲉⲧⲉⲣⲉ ⲡⲉⲛⲧⲁϥⲧⲁⲙⲓⲟⲕ ϣⲓⲛⲉ ⲛⲥⲱϥ ⲛϩⲏⲧⲕ ⲱ ⲡⲣⲱⲙⲉ. 
 
ⲟⲩ ⲉⲣⲟⲛ ⲛⲉ ⲛⲓⲁⲛⲧⲓⲗⲟⲅⲓⲁ ⲧⲏⲣⲟⲩ ⲟⲩⲃⲉ ⲛϣⲙⲙⲟ. ϩⲁⲙⲟⲓ ⲟⲛ ⲉⲛⲉⲕⲉⲓⲣⲉ 
ⲙⲡⲁⲓ ϩⲛ ⲟⲩⲗⲟⲅⲓⲥⲙⲟⲥ ⲉⲛⲁⲛⲟⲩϥ ⲉⲕⲟⲩⲱϣ ⲉⲉⲓⲙⲉ ⲉⲡⲥⲟⲟⲩⲧⲛ ϫⲉⲕⲁⲥ ⲉⲕ
ⲛⲁϯ ⲙⲁ ⲛϩⲟⲩⲟ ⲙⲡⲉⲧⲟ ⲙⲡⲓⲥⲧⲟⲥ <pb xml:id="ⲣ︦ϥ︦"/> ⲁⲩⲱ ⲛⲉ ⲟⲩⲁⲅⲁⲑⲟⲛ ⲡⲉ ⲁⲗⲗⲁ 
ⲉⲕϣⲓⲛⲉ ⲁⲩⲱ ⲉⲕϩⲟⲧϩⲉⲧ ⲉⲧⲃⲉ ⲟⲩⲙⲛⲧⲁⲧⲛⲁ ϣⲁⲛⲧⲕϫⲟⲟⲩ ⲉⲃⲟⲗ ⲙⲡϣⲙⲙⲟ 
ⲉϥϣⲟⲩⲉⲓⲧ. ⲟⲩⲧⲓⲙⲓⲛⲉ ⲇⲉ ⲁⲛ ⲧⲉ ⲧⲙⲁⲕⲁⲣⲓⲁ ϩⲣⲉⲃⲉⲕⲕⲁ ⲟⲩⲧⲉ ⲛⲥⲥⲟⲟⲩⲛ ⲁⲛ 
ⲙⲡⲉⲧⲛⲁϣⲱⲡⲉ ⲙⲙⲟⲥ ⲉⲛⲥⲁⲃⲏⲗ ϫⲉ ⲁϥϣⲱⲡⲉ ⲟⲩⲛⲁ ⲙⲁⲩⲁⲁϥ ⲡⲉⲧϩⲙ 
ⲡⲉⲥϩⲏⲧ ⲁⲩⲱ ⲉⲣⲉ ⲧⲉⲥⲯⲩⲭⲏ ⲕⲟⲥⲙⲉⲓ ϩⲛ ⲙⲙⲛⲧϣⲁⲛ ϩⲧⲏϥ ⲛⲧⲁⲥⲧⲥⲁⲃⲟ 
ⲉⲣⲟⲟⲩ ϩⲓⲧⲛ ⲛⲉⲥⲉⲓⲟⲧⲉ. ⲟⲩⲧⲉ ⲛⲅⲛⲁϣϫⲟⲟⲥ ⲁⲛ ϫⲉ ⲛⲧⲁⲥⲣ ⲡⲁⲓ [......] ϣⲣⲡ 
ⲛⲧ [.....] ⲁⲗⲗⲁ ⲛⲧⲟ [......] ⲉⲣⲉ ϣⲏⲙ ⲙ [....] ⲛⲁⲥ ⲛⲧⲉⲣ [.....] ⲙⲉ ϫⲟⲟⲥ 
ⲛⲁⲥ ⲙⲙⲁⲧⲉ ϫⲉ ⲁⲩⲉⲓⲥ ⲧⲁⲥⲱ ⲛⲧⲉⲩⲛⲟⲩ ⲡⲉϫⲁⲥ ϫⲉ ϯⲛⲁⲧⲥⲟⲕ ⲛⲧⲁⲧⲥⲟ 
ⲛⲛⲉⲕⲕⲉϭⲁⲙⲟⲩⲗ. ⲁⲩⲱ ⲛⲧⲉⲣⲉϥϣⲓⲛⲉ ϫⲉ ⲛⲉ ⲟⲩⲛ ⲙⲁ ⲛϭⲟⲓⲗⲉ ϩⲁⲧⲙ 
ⲡⲟⲩⲉⲓⲱⲧ ⲁⲩⲱ ⲡⲉϫⲁⲥ ϫⲉ ⲟⲩⲛ ⲙⲁ ⲛϭⲟⲓⲗⲉ ⲁⲩⲱ ⲟⲩⲛ ⲧⲱϩ ϩⲓ ϩⲣⲉ ⲟⲩⲛ 
ϩⲛⲟ ⲛⲓⲙ ⲥⲃⲧⲱⲧ. ⲛⲧⲉⲣⲉⲥⲟⲩⲱⲛϩ ⲉⲃⲟⲗ ⲙⲡⲉⲥⲟⲩⲣⲟⲧ ⲧⲟⲧⲉ ⲛⲉⲧⲥⲙⲉⲉⲩⲉ 
ⲉⲣⲟⲟⲩ ⲁⲛ ⲁⲩⲣ ϩⲟⲩⲟ ϣⲱⲡⲉ ⲛⲁⲥ ⲟⲩⲛ <note note="sic exit">.</note> 
 
ⲭ︦ 

 <note note="1. fol. recto">ϣⲱⲡⲉ</note> ⲇⲉ ⲟⲛ ⲉⲁ ⲡⲃⲁⲣⲃⲁⲣⲟⲥ ϭⲉ ⲃⲱⲕ ⲉⲛⲉϥⲧⲟⲡⲟⲥ 
ⲛⲣⲱⲙⲉ ⲛⲧⲟϥ ⲛⲕⲣⲟϥ ⲙⲏⲛ ⲉⲃⲟⲗ ϩⲛ ⲧⲉⲓⲙⲛⲧⲕⲁⲕⲟⲩⲣⲅⲟⲥ ⲛⲧⲉⲓϩⲉ ⲟⲛ 
ⲛϩⲟⲩⲟ ⲉⲁ ⲡⲭ︦ⲥ︦ ⲉⲓ ⲁϥⲃⲱⲗ ⲉⲃⲟⲗ ⲛⲧϭⲟⲙ ⲧⲏⲣⲥ ⲛⲃⲉⲗⲓⲁⲣ ⲉⲃⲟⲗϫⲉ ⲉϥⲃⲱⲗ 
ⲉⲃⲟⲗ ⲛⲛⲉϥϩⲃⲏⲩⲉ ϥⲃⲱⲗ ⲙⲙⲟϥ ⲉⲃⲟⲗ. ⲁⲩⲱ ⲛⲓⲙ ⲡⲉ ⲡⲥⲁⲧⲁⲛⲁⲥ ⲛϥϣⲟⲟⲡ 
ⲁⲛ ⲏ ⲉϥϣⲟⲟⲡ ⲟⲛ ⲉϥⲟⲩⲱϣϥ ⲉϩⲣⲁⲓ ⲉϫⲙ ⲡⲕⲁϩ ⲛⲑⲉ ⲉⲧⲉⲣⲉ ⲡⲉⲡⲣⲟⲫⲏⲧⲏⲥ 
ϫⲱ ⲙⲙⲟⲥ. ⲁⲗⲗⲁ ⲛⲣⲱⲙⲉ ⲛⲉⲧⲉⲓⲛⲉ ⲙⲡⲉⲩⲧⲁⲕⲟ ⲛⲁⲩ ⲙⲁⲩⲁⲁⲩ ϩⲛ ϩⲏⲧ 
ⲅⲁⲣ ⲉⲁ ⲡⲛⲟⲃⲉ ϣⲁⲁⲣ ⲉⲣⲟⲟⲩ ⲉϩⲟⲩⲉ ϣⲁⲁⲣ ⲛⲓⲙ ⲁⲩⲱ ⲁϥⲟⲩⲟⲩⲟϣϥⲟⲩ 
ⲉϩⲟⲩⲛ ⲉⲟⲩⲱϣϥ ⲛⲓⲙ ⲛⲁϣ ⲛϩⲉ ⲉⲩⲛⲁϣⲱⲡ ⲉⲣⲟⲟⲩ ⲙⲡϣⲁϫⲉ ⲛⲧⲙⲉ 
ⲙⲡⲛⲟⲩⲧⲉ ⲡⲉⲧⲉ ⲟⲩⲛ ϭⲟⲙ ⲙⲙⲟϥ ⲉⲧⲟⲩϫⲟ ⲛⲧⲉⲩⲯⲩⲭⲏ. ⲟⲩⲁ ϩⲱⲱϥ ⲛⲑⲉ 
ⲛⲛⲓⲟⲩⲇⲁⲓ ⲡⲉ ⲡⲉⲧⲉⲓⲣⲉ ⲛⲛⲉⲓⲡⲁⲣⲁⲫⲩⲥⲓⲥ ⲉⲁ ⲡⲥⲁⲧⲁⲛⲁⲥ ⲃⲱⲕ ⲉϩⲟⲩⲛ ⲉⲣⲟϥ 
ⲙⲛⲛⲥⲁ ⲡⲣⲁⲛ ⲙⲛⲛⲥⲁ ⲡⲉⲥⲭⲏⲙⲁ ⲙⲛⲛⲥⲁ ⲡⲥⲟⲟⲩⲛ ⲙⲛⲛⲥⲁ ⲡⲧⲱϩⲙ ⲙⲛ
ⲛⲥⲁ ⲡⲧⲟⲡⲟⲥ ⲉⲧⲟⲩⲁⲁⲃ ⲉⲧϥⲛϩⲏⲧⲟⲩ. ⲛⲁϣ ⲛϩⲉ ⲛϥⲛⲁϫⲟⲟⲥ ⲁⲛ ⲛϭⲓ ⲡⲣⲱⲙⲉ 
 
ⲉⲧⲉ ⲙⲡⲉ ⲧⲉⲓⲃⲟⲧⲉ ϩⲱⲡ ⲉⲣⲟϥ ϫⲉ ⲕⲥϩⲟⲩⲟⲣⲧ ⲛⲧⲟⲕ ⲡⲥⲟⲛ ϫⲉ ⲉⲛⲉ ⲙⲡⲉⲕⲗⲓⲃⲉ 
ⲁⲩⲱ ⲛⲅⲡⲱϣⲥ ϩⲙ ⲡϯϩⲉ ⲙⲡⲏⲣⲡ ⲛⲉⲕⲛⲁϯ ⲡⲉⲕⲧⲟⲡ ⲁⲛ ⲡⲉ <note note="verso">ϩⲛ</note> 
ⲟⲩⲥⲙⲟⲧ ⲛⲇⲁⲓⲙⲟⲛⲓⲟⲛ ⲉⲡⲉⲧⲉ ⲙⲡⲉⲛⲥⲱⲧⲙ ⲉⲣⲟϥ ϩⲛ ⲛϩⲉⲑⲛⲟⲥ ⲉⲧⲉ ⲛⲥⲉ
ⲥⲟⲟⲩⲛ ⲁⲛ ⲙⲡⲛⲟⲩⲧⲉ. ⲟⲩⲟⲉⲓ ⲛⲉ ⲧⲁⲡⲉ ⲛϩⲟϥ ⲛⲁⲉⲓⲁⲧϥ ⲙⲡⲉⲧⲉ ⲙⲡⲉ 
ⲧⲙⲁⲧⲟⲩ ⲛⲧⲁⲣⲛⲟϫⲥ ⲉϩⲟⲩⲛ ⲁϩⲣⲁϥ ⲁⲩⲱ ⲉⲁⲣⲛⲟϫⲥ ⲉⲃⲟⲗϩⲛ ⲣⲱ ⲧⲁ
ϩⲟϥ ⲛⲑⲉ ⲛⲧⲁⲣⲣ ϩⲁϩ ⲛⲃⲗⲗⲉ ϩⲙ ⲡⲧⲣⲉⲣϣⲣⲡ ⲧⲱⲛ ⲛⲟⲩⲃⲁⲗ ⲙⲁⲩ
ⲁⲁⲧⲉ ϩⲛ ⲛⲟⲩϭⲓϫ ⲙⲙⲓⲛ ⲙⲙⲟⲟ. ⲡⲣⲱⲙⲉ ⲉⲧⲥϩⲟⲩⲟⲣⲧ ϫⲉ ⲙⲛ ⲥⲁϩⲟⲩ ϫⲉ 
ⲛϥϩⲓϫⲱϥ ⲁⲛ ⲉⲃⲟⲗϫⲉ ⲙⲛ ⲡⲁⲣⲁⲫⲩⲥⲓⲥ ϫⲉ ⲙⲡⲉϥⲁⲁⲩ. ⲟⲩⲥⲟⲡ ⲁⲛ ⲡⲉ 
ⲛⲧⲁⲓϫⲟⲟⲥ ϫⲉ ⲛϣⲁϫⲉ ⲛⲁⲡⲁⲧⲏ ⲛⲧⲉⲓⲙⲓⲛⲉ ⲛⲣⲱⲙⲉ ⲁⲩⲱ ⲛⲉⲩⲥⲙⲟⲧ ⲙⲡⲟ
ⲛⲏⲣⲟⲛ ⲥⲉϩⲟⲟⲩ ⲉⲛⲉⲩⲁⲕⲁⲑⲁⲣⲥⲓⲁ ⲁⲩⲱ ⲛⲉⲩⲁⲕⲁⲑⲁⲣⲥⲓⲁ ϩⲟⲟⲩ ⲉⲛⲉⲧⲛⲏⲩ 
ⲉⲃⲟⲗϩⲛ ⲣⲱⲟⲩ. ⲁⲩⲣ ⲁⲧⲥⲟⲟⲩⲛ ⲉⲡⲧⲁⲉⲓⲟ ⲙⲡⲥⲱⲙⲁ ⲑⲓⲕⲱⲛ ⲙⲡⲛⲟⲩⲧⲉ 
ⲡⲙⲁ ⲛⲟⲩⲱϩ ⲛⲛⲁⲅⲅⲉⲗⲟⲥ ⲁⲩⲁⲁϥ ⲙⲙⲁ ⲛϭⲟⲉⲓⲗⲉ ⲛⲛⲇⲁⲓⲙⲟⲛⲓⲟⲛ ⲁⲛⲧⲓ 
 
ⲧⲣⲉⲩⲙⲟⲩϩ ⲙⲡⲛ︦ⲁ︦ ⲉϥⲟⲩⲁⲁⲃ ⲁⲩⲙⲟⲩϩ ⲙⲡⲛ︦ⲁ︦ ⲛⲁⲕⲁⲑⲁⲣⲧⲟⲛ. ⲛⲓⲙ ϩⲛ 
ⲛⲉⲧϫⲱ ⲙⲙⲟⲥ ϫⲉ ⲉⲛⲛⲁϣⲱⲡⲉ ⲉⲛⲟⲩⲁⲁⲃ ⲡⲉⲧⲛⲁⲟⲩⲱⲙ ⲁⲩⲱ ⲛϥⲥⲉ ⲏⲣⲡ 
ⲛϥⲧⲣⲩⲫⲁ ϩⲛ ϩⲉⲛ ϭⲓ ⲛⲟⲩⲟⲟⲙ ⲉⲩϣⲟⲃⲉ ⲡⲁⲣⲁ ⲡⲉϥⲃⲓⲟⲥ ⲛϥⲧⲙⲣ ⲁⲥⲉⲃⲏⲥ 
ϩⲛ ⲛⲉϥϩⲃⲏⲩⲉ ⲙⲛ ⲛⲉϥϣⲁϫⲉ. ⲟⲩ<note note="2. fol. recto">ⲣⲱⲙⲉ</note> ⲙⲉⲛ ⲕⲁⲧⲁ ⲑⲓ
ⲕⲱⲛ ⲙⲡⲛⲟⲩⲧⲉ ⲡⲉ ⲡⲣⲱⲙⲉ ⲁⲗⲗⲁ ⲟⲩⲕⲁⲕⲟⲇⲁⲓⲙⲱⲛ ⲡⲉ ⲡⲣⲱⲙⲉ ⲉⲛⲧⲁϥ
ϣⲱⲡ ⲛⲧⲉϥⲁⲥⲭⲏⲙⲟⲥⲩⲛⲏ ⲉⲡⲉⲧⲉⲣⲉ ⲟⲩⲥⲏϥⲉ ⲛⲧⲟⲟⲧϥ ⲉⲁϥⲛⲧⲥ ⲉϩⲣⲁⲓ ϩⲙ 
ⲡⲉⲥⲕⲟⲉⲓϩ ⲉⲣⲟϥ ⲙⲙⲓⲛ ⲙⲙⲟϥ ⲉⲧⲣⲉϥⲙⲟⲟⲩⲧϥ ⲛϩⲏⲧⲥ ⲁⲩⲱ ⲛϥⲙⲟⲩⲟⲩⲧ 
ⲛϩⲉⲛ ⲕⲟⲟⲩⲉ ⲛⲙⲙⲁϥ. ⲛⲁⲓ ⲛⲉ ⲛⲣⲱⲙⲉ ⲉⲧⲥⲟⲟϥ ⲉⲛⲧⲁ ⲛⲉⲓⲟⲧⲉ ⲛⲉⲧⲟⲩⲁⲁⲃ 
ⲁⲩⲱ ⲉⲧⲛⲟⲉⲓ ⲛϩⲱⲃ ⲛⲓⲙ ⲥϩⲁⲓ ⲉⲧⲃⲏⲏⲧⲟⲩ ϩⲛ ⲛⲉⲩⲉⲡⲓⲥⲧⲟⲗⲏ ϫⲉ ⲉⲣⲉ 
ⲧⲥⲏϥⲉ ⲙⲡⲉⲩⲧⲁⲕⲟ ϩⲙ ⲡⲉⲩⲧⲟⲡ ⲉⲩϭⲟⲣϭ ϩⲛ ⲙⲡⲗⲩⲅⲏ ⲛⲁⲙⲛⲧⲉ. ⲡⲉϫⲁⲩ 
ⲟⲛ ⲉⲧⲃⲉ ⲛⲉⲑⲏⲣⲓⲟⲛ ⲉⲧⲙⲙⲁⲩ ⲙⲡⲟⲛⲏⲣⲟⲛ ϫⲉ ⲛⲉⲩϣⲓⲛⲉ ⲁⲩⲱ ⲛⲉⲩ
ϩⲟⲧϩⲉⲧ ⲉⲧⲣⲉⲩⲛⲁⲩ ϫⲉ ⲥⲉⲛⲁϭⲛ ⲟⲩⲑⲁⲃ ⲛⲥⲉⲛⲟϫϥ ⲁⲟⲩϣⲱⲧⲉ ⲉⲙⲉϥϥⲓ 
ⲟⲩⲇⲉ ⲉⲙⲉϥⲁϣⲁⲓ ⲁⲗⲗⲁ ⲉϣⲁϥⲱϫⲛ ϩⲛ ⲟⲩϩⲉⲃⲱⲱⲛ. ⲁⲛⲟⲕ ϯⲥⲟⲟⲩⲛ ϫⲉ 
 
ⲟⲩ ⲛⲉ ⲛⲓϣⲁϫⲉ ⲛⲧⲟⲕ ϩⲱⲱⲕ ⲉⲕϣⲁⲛⲥⲟⲩⲱⲛⲟⲩ ⲱ ⲡⲣⲙ ⲛϩⲏⲧ ⲕⲛⲁⲉⲓⲙⲉ 
ϫⲉ ϩⲉⲛ ⲣⲱⲙⲉ ⲛⲥⲉϣⲓⲡⲉ ϩⲏⲧⲟⲩ ⲁⲛ ⲙⲁⲩⲁⲁⲩ ⲉⲧⲙⲣ ϯⲃⲟⲧⲉ ⲉⲩⲣ ϩⲟⲩⲉ 
ⲏⲡ ⲉⲛⲥⲁⲧⲁⲛⲁⲥ. ⲡⲉⲧⲉ ⲙⲡϥⲥⲟⲩⲱⲛ ⲙⲁⲩⲁⲁϥ ⲛⲁϣ ⲛϩⲉ ⲉϥⲛⲁⲥⲟⲩⲛ ⲡⲛⲟⲩⲧⲉ 
ⲏ ⲛⲧⲁϥⲥⲟⲩⲛ ⲡⲉⲭ︦ⲥ︦ ϩⲛ ⲟⲩ ⲛϭⲓ ⲡⲉⲧⲉⲓⲣⲉ ⲛⲛⲉϥⲙⲉⲗⲟⲥ ⲙⲙⲉⲣⲟⲥ ⲙⲙⲁ
ⲗⲁⲕⲟⲥ ϩⲓ ⲣⲉϥ<note note="verso">ⲛⲕⲟⲧⲕ</note> ⲙⲛ ⲛϩⲟⲟⲩⲧ ⲁⲩⲱ ⲛⲥⲱⲱϥ ϩⲓ ⲛⲟⲉⲓⲕ 
ϩⲓ ⲡⲟⲣⲛⲏ ϩⲓ ϫⲓ ⲛϭⲟⲛⲥ ⲙⲛ ⲃⲟⲧⲉ ⲛⲓⲙ. ⲉϣϫⲉ ⲙⲟⲅⲓⲥ ⲛϥⲱⲛϩ ⲛϭⲓ 
ⲡⲣⲱⲙⲉ ⲉⲧⲙⲉⲗⲉⲧⲁ ⲛⲛϩⲓⲥⲉ ⲛⲛⲉⲧⲟⲩⲁⲁⲃ ⲉⲧⲣⲉϥϫⲓ ⲧⲁϭⲥⲉ ⲛⲥⲱⲟⲩ ⲉⲩϫⲱ 
ⲙⲙⲟⲥ ϫⲉ ϩⲛ ⲟⲩϩⲕⲟ ⲙⲛ ⲟⲩⲉⲓⲃⲉ ϩⲛ ϩⲉⲛ ⲛⲏⲥⲧⲉⲓⲁ ⲉⲛⲁϣⲱⲟⲩ ⲛⲅⲟⲩⲱⲙ 
ⲛⲧⲟⲕ ⲛⲅⲥⲱ ⲛϩⲟⲟⲩ ⲛⲓⲙ ⲙⲁⲗⲓⲥⲧⲁ ⲏⲣⲡ ⲛⲁⲕⲣⲁⲧⲟⲛ ⲛⲅⲣ ⲃⲟⲗ ⲛⲧⲟⲕ 
ⲉⲡⲙⲟⲩ ⲡⲣⲱⲙⲉ ⲛⲗⲟⲓⲙⲟⲥ ⲁⲩⲱ ⲛⲁⲥⲉⲃⲏⲥ ⲉⲧⲧⲣⲩⲫⲁ ⲁⲩⲱ ⲉⲧⲧⲁϩⲉ ⲟⲛ 
ϩⲛ ⲛⲉⲧⲉ ⲛⲟⲩϥ ⲁⲛ ⲛⲉ ⲁⲩⲱ ⲉⲧϯ ⲧⲁⲉⲓⲟ ⲟⲛ ⲛⲛⲉⲧⲡⲓⲑⲉ ⲉⲛⲉϥⲛⲟⲃⲉ 
ⲛⲉⲧⲉⲛⲉⲡⲓⲑⲉ ⲇⲉ ⲁⲛ ⲉⲧⲣⲉϥⲧⲁⲁⲩ ⲉϩⲣⲁⲓ ⲉϩⲉⲛ ϩⲓⲥⲉ. ⲁⲣⲁ ϭⲉ ⲉⲕⲛⲁϭⲛ 
 
ⲛϣⲏⲣⲉ ⲙⲡⲉⲓⲁⲓⲱⲛ ⲉⲣⲟⲕ ⲙⲡⲛⲁⲩ ⲛⲧⲁⲛⲁⲅⲕⲏ ⲉⲧⲉ ⲛⲅⲉⲓⲣⲉ ⲁⲛ ⲙⲡⲉⲥ
ⲙⲉⲉⲩⲉ ⲱ ⲡⲥⲟⲛ ⲡⲉϣⲃⲏⲣ ⲛⲕⲣⲟϥ. ⲉϥⲧⲱⲛ ⲡⲕⲟⲥⲙⲟⲥ ⲙⲛ ⲛⲉⲧϩⲙ ⲡⲕⲟⲥⲙⲟⲥ 
ⲙⲡⲛⲁⲩ ⲛⲧⲉⲕⲣⲓⲥⲓⲥ ⲙⲁⲗⲉⲓⲥⲧⲁ ⲛⲟⲃⲉ. ⲉϣϫⲉ ⲛⲅⲟⲩⲱϣ ⲁⲛ ⲉⲉⲓ ⲉⲃⲟⲗϩⲙ 
ⲡⲉⲓⲙⲁ ⲛϭⲟⲉⲓⲗⲉ ⲉⲧⲙⲉϩ ⲛϩⲓⲥⲉ ⲛⲁϣ ⲛϩⲉ ⲛⲅⲛⲁⲡⲱϩ ⲁⲛ ⲙⲡⲉⲕϩⲏⲧ ⲙⲡ
ⲥⲟⲡ ⲉⲧⲕⲛⲁⲛⲁⲩ ⲉⲙⲙⲁ ⲛⲙⲧⲟⲛ ⲉⲧϫⲏⲕ ⲉⲃⲟⲗ ⲉⲧϩⲛ ⲙⲡⲏⲟⲩⲉ ⲟⲩ ⲙⲟ
ⲛⲟⲛ ⲛⲅⲧⲙⲃⲱⲕ ⲉϩⲟⲩⲛ ⲉⲣⲟⲟⲩ ⲁⲗⲗⲁ ⲉⲩⲧⲁⲕⲟ <note note="3. fol. recto">ⲛⲛⲉⲛ</note>
ⲧⲁⲕⲧⲁⲕⲟⲟⲩ ϩⲛ ⲙⲡⲁⲣⲁⲫⲩⲥⲓⲥ ⲉⲓϣⲁϫⲉ ⲉⲧⲉⲯⲩⲭⲏ ⲁⲩⲱ ⲡⲥⲱⲙⲁ ⲱ 
ⲡⲣⲱⲙⲉ ⲉⲧϩⲟⲙⲟⲗⲟⲅⲉⲓ ⲛϩⲁϩ ⲛⲥⲟⲡ ϫⲉ ⲙⲛ ϭⲟⲙ ⲙⲙⲟϥ ⲉϥⲓ ϩⲁ ⲟⲩⲉⲗⲁ
ⲭⲓⲥⲧⲟⲥ ⲛϣⲱⲛⲉ ⲉϥϩⲱⲣⲃ ⲛⲛⲉϥⲕⲉⲉⲥ ⲁⲩⲱ ⲉϥⲥⲓⲕⲉ ⲛⲛⲉϥⲥⲁⲣⲝ ϫⲉ ⲁⲩⲟⲡϥ 
ⲙⲛ ⲛⲇⲁⲓⲙⲱⲛ ϩⲛ ⲁⲙⲛⲧⲉ ϩⲛ ⲛⲓⲕⲟⲗⲁⲥⲓⲥ ⲛⲟⲩⲱⲧ ⲛⲙⲙⲁⲩ ϣⲁ ⲉⲛⲉϩ 
ⲉⲧⲃⲉ ϩⲉⲛ ϩⲃⲏⲩⲉ ⲛⲗⲟⲓⲙⲟⲥ. ⲉϣϫⲉ ⲥⲉⲥⲙⲁⲙⲁⲁⲧ ⲛϭⲓ ϩⲉⲛ ⲣⲱⲙⲉ ⲉⲩϩⲁⲣⲉϩ 
ⲉⲣⲟⲟⲩ ⲉⲛⲓⲡⲁⲣⲁⲫⲩⲥⲓⲥ ⲛⲃⲟⲧⲉ ⲉⲩⲟⲩⲱϩ ⲉⲧⲟⲟⲧⲟⲩ ϩⲙ ⲡⲁⲅⲁⲑⲟⲛ ϫⲉ ⲥⲉⲛⲁⲩ 
 
ⲉⲡⲁϣⲉⲓ ⲛⲙⲡⲟⲛⲏⲣⲟⲛ ⲉⲧϩⲙ ⲡⲕⲟⲥⲙⲟⲥ ⲥⲉⲥⲙⲁⲙⲁⲁⲧ ⲅⲁⲣ ⲁⲩⲱ ⲥⲉⲙⲡϣⲁ 
ⲙⲡⲉⲥⲙⲟⲩ ⲙⲡⲛⲟⲩⲧⲉ ϫⲉ ⲛⲧⲟⲟⲩ ⲛⲉⲧϥⲛⲁϭⲱϣⲧ ⲉϫⲛ ⲧⲟⲓⲕⲟⲩⲙⲉⲛⲏ ⲉϩⲉⲛ 
ⲁⲅⲁⲑⲟⲛ ⲉⲧⲃⲏⲏⲧⲟⲩ ⲥⲉⲥϩⲟⲩⲟⲣⲧ ⲇⲉ ⲛϭⲓ ϩⲉⲛ ⲣⲱⲙⲉ ⲉⲩⲡⲓⲑⲉ ⲙⲙⲟⲟⲩ ϩⲛ 
ⲛⲓϩⲃⲏⲩⲉ ⲉⲧⲙⲙⲁⲩ ⲛⲗⲟⲓⲙⲟⲥ ⲉⲧⲃⲉ ϫⲉ ⲥⲉⲥⲱⲧⲙ ⲁⲩⲱ ⲥⲉⲛⲁⲩ ⲉϩⲉⲛ ⲕⲟⲟⲩⲉ 
ⲉⲩⲉⲓⲣⲉ ⲛϩⲉⲛ ⲕⲉⲙⲛⲧⲁⲥⲉⲃⲏⲥ ⲉⲩⲙⲉⲉⲩⲉ ⲉⲣⲟⲟⲩ ϫⲉ ⲥⲉϩⲟⲟⲩ ⲉⲛⲟⲩⲟⲩ ⲉⲩⲟ 
ⲛⲁⲧⲥⲟⲟⲩⲛ ϫⲉ ⲡⲉⲓϣⲱϣ ⲛⲟⲩⲱⲧ ⲡⲉ ⲁⲩⲱ ⲛⲑⲉ ⲙⲡⲉⲧⲥⲱⲱϥ ⲙⲡⲉⲣⲡⲉ ⲙⲡ
ⲛⲟⲩⲧⲉ ⲧⲉ ⲑⲉ ⲙⲡⲉⲧⲡⲱϩⲧ ⲥⲛⲟϥ ⲉⲃⲟⲗ ⲁⲩⲱ ⲧⲉⲓ <note note="verso">ⲁⲡⲟⲫⲁⲥⲓⲥ</note> ⲛⲟⲩⲱⲧ 
ⲧⲉⲧⲥⲃⲧⲱⲧ ⲛⲁⲩ ⲁⲩⲱ ⲉⲩϣⲁⲛⲣ ⲃⲟⲗ ⲧⲉⲛⲟⲩ ⲛⲛⲉⲣ ⲃⲟⲗ ⲉⲡⲧⲁⲕⲟ ϩⲙ 
ⲡⲉϩⲟⲟⲩ ⲛⲧⲟⲣⲅⲏ ⲕⲁⲧⲁ ⲡϣⲁϫⲉ ⲙⲡⲁⲡⲟⲥⲧⲟⲗⲟⲥ ⲉⲧⲟⲩⲁⲁⲃ ⲁⲩⲱ ⲛⲕⲉⲡⲉⲧ
ⲟⲩⲁⲁⲃ ⲧⲏⲣⲟⲩ ⲉⲧⲉⲣⲉ ⲛⲉⲩϣⲁϫⲉ ϯ ϩⲁⲡ ⲉⲣⲟⲛ ⲧⲉⲛⲟⲩ ⲉⲙⲡⲁⲧⲛⲡⲱϩ ⲣⲱ 
ⲉⲡⲉϩⲟⲟⲩ ⲛⲧⲉⲕⲣⲓⲥⲓⲥ ⲙⲙⲉ. ⲛⲧⲟⲕ ⲡⲛⲟⲩⲧⲉ ⲙⲁⲩⲁⲁⲕ ⲁⲩⲱ ⲡⲟⲩⲟⲉⲓⲛ ⲁⲩⲱ 
ⲡⲱⲛϩ ⲡⲁⲅⲁⲑⲟⲥ ⲡϫⲟⲉⲓⲥ ⲡⲡⲁⲛⲧⲟⲕⲣⲁⲧⲱⲣ ⲁⲩⲱ ⲉϣϫⲉ ⲟⲩⲛ ⲣⲱⲙⲉ ϩⲓϫⲙ 
ⲡⲕⲁϩ ⲉⲣⲉ ⲧⲉⲕⲙⲉ ⲛϩⲏⲧⲟⲩ ϩⲛ ⲟⲩⲙⲉ ⲛⲁⲓ ⲛⲉⲧⲙⲡϣⲁ ⲛⲟⲩⲱϣⲧ ⲛⲁⲕ ⲁⲛⲟⲛ 
 
ⲇⲉ ⲁⲛⲟⲛ ϩⲉⲛ ϭⲟⲗ ⲁⲩⲱ ⲁⲛⲟⲛ ϩⲉⲛ ⲣⲱⲙⲉ ⲁⲛ ⲁ ⲛⲙⲛⲧⲙⲉ ⲥⲃⲟⲕ ⲉⲃⲟⲗ
ϩⲛ ⲣⲱⲛ ⲁⲛⲡⲗⲁⲛⲁ ϩⲓ ⲟⲩⲥⲟⲡ ⲁⲛϣⲱⲡⲉ ⲁⲗⲏⲑⲱⲥ ⲛⲑⲉ ⲛⲛⲓⲁⲕⲁⲑⲁⲣⲧⲟⲥ 
ⲙⲡⲉⲕⲙⲧⲟ ⲉⲃⲟⲗ. ⲉⲧⲃⲉ ⲡⲁⲓ ϥϫⲡⲓⲟ ⲛⲧⲉⲛⲙⲛⲧⲁⲧⲥⲃⲱ ⲛϭⲓ ⲡⲉⲡⲛ︦ⲁ︦ ⲛⲧⲙⲉ 
ⲉⲧϣⲁϫⲉ ϩⲛ ⲛⲣⲱⲙⲉ ⲉⲛⲧⲁⲩⲥⲟⲩⲱⲛϥ ⲉⲃⲟⲗϫⲉ ⲁϥⲟⲩⲱϩ ⲛⲙⲙⲁⲩ ⲁⲛⲟⲛ 
ϭⲉ ⲙⲡⲉⲛⲥⲟⲩⲱⲛϥ ⲉⲧⲃⲉ ⲛⲉⲛϩⲃⲏⲩⲉ ⲙⲡⲟⲛⲏⲣⲟⲛ ⲛⲁⲓ ⲉⲧϩⲛ ⲧⲉⲛⲙⲏⲧⲉ ⲙⲛ 
ⲧⲉϥⲙⲏⲧⲉ ⲡⲉⲛⲧⲁⲛⲥⲟⲩⲱⲛϥ ⲁⲩⲱ ⲁϥⲥⲟⲩⲱⲛⲛ ⲛⲉⲕⲡⲉⲟⲩⲁⲁⲃ ⲟ ⲙⲙⲛⲧⲣⲉ 
ⲙⲙⲟϥ ⲉⲣⲟⲛ ϫⲉ ϥⲁⲡⲁⲧⲁ ⲛⲧⲉⲛⲙⲛⲧⲁⲑⲏⲧ ⲉϥⲧⲗⲧⲗ ⲛⲁⲛ ⲛϭⲓ ⲟⲩⲡⲛ︦ⲁ︦ 
ⲛϭⲟⲗ ⲛⲟⲩⲏⲣⲡ ⲙⲛ ⲟⲩϯϩⲉ ⲁⲩⲱ ⲟⲩⲥⲣⲟⲙⲣⲙ ⲙⲛ ⲟⲩⲥⲱⲣⲙ. ⲉϣϫⲉ ⲉⲧⲃⲉ 
ⲡϭⲟⲗ ϭⲉ ⲛⲧⲁⲛⲉⲓ ⲉⲧⲟⲟⲧⲥ ⲛⲧⲙⲛⲧϩⲙϩⲁⲗ ⲙⲡⲛⲟⲃⲉ ⲉⲧⲃⲉ ⲧⲙⲉ ⲟⲛ ⲙⲁⲣⲛⲣ 
ⲣⲙϩⲉ ⲉⲃⲟⲗϩⲏⲧϥ ⲙⲡⲣⲧⲣⲉⲛⲟⲃϣⲛ ⲉⲃⲟⲏⲑⲉⲓ ⲉⲣⲟⲛ ϫⲉ ⲛⲛⲉ ⲡⲛⲟⲩⲧⲉ ⲧⲛ
<pb xml:id="ⲩ︦ⲁ︦"/>ⲛⲟⲟⲩ ⲛⲁⲛ ⲛⲟⲩⲉⲛⲉⲣⲅⲉⲓⲁ ⲙⲡⲗⲁⲛⲏ ⲉⲧⲣⲉⲛⲡⲓⲥⲧⲉⲩⲉ ⲡϭⲟⲗ ⲛϩⲟⲩⲟ 
 
ⲉⲧⲙⲉ ⲛϩⲟⲩⲟ ⲇⲉ ⲛϥⲕⲱ ⲙⲡⲉϥⲡ︦ⲛ︦ⲁ︦ ϩⲓϫⲱⲛ ⲁⲩⲱ ⲧⲉϥϩⲟⲧⲉ ⲛⲧⲛⲥⲁϩⲱⲛ ⲉⲃⲟⲗ 
ⲛⲛⲉⲧϥⲙⲟⲥⲧⲉ ⲙⲙⲟⲟⲩ ϫⲉ ⲛⲛⲉⲛⲙⲟⲩ ⲁⲗⲗⲁ ⲛⲧⲉⲛϫⲓ ⲛϩⲉⲛ ⲁⲅⲁⲑⲟⲛ ⲉⲃⲟⲗ
ϩⲓⲧⲟⲟⲧϥ. ϫⲓ ⲙⲟⲉⲓⲧ ϩⲏⲧⲛ ϩⲱⲱⲛ ⲡⲉⲭ︦ⲥ︦ ϩⲛ ⲧⲉⲕⲙⲉ ⲛⲑⲉ ⲛⲛⲉⲛⲧⲁⲕⲁⲁⲩ 
ⲛⲙⲡϣⲁ. ⲙⲁⲣⲛⲣ ⲁⲛⲁⲕ ϩⲛ ⲧⲉⲕⲙⲉ ⲉⲕϣⲓⲛⲉ ⲅⲁⲣ ⲛⲥⲁ ⲙⲙⲛⲧⲙⲉ ⲡϫⲟⲉⲓⲥ. 
ⲟⲩⲟⲉⲓ ⲛⲁⲛ ϫⲉ ⲧⲉⲕⲙⲉ ⲡⲏϩ ϣⲁ ⲛⲉⲕⲗⲟⲟⲗⲉ ⲧⲛϣⲁⲁⲧ ⲙⲙⲟⲥ ⲁⲛⲟⲛ. ⲧⲁⲁⲥ 
ⲛⲁⲛ ϩⲱⲱⲛ ⲡϫⲟⲉⲓⲥ ⲉⲧⲙϭⲱϣⲧ ⲉϫⲛ ϩⲉⲛ ⲡⲉⲧϣⲟⲩⲉⲓⲧ ⲙⲛ ϩⲉⲛ ⲙⲁⲛⲓⲁ 
ⲛϭⲟⲗ. ⲓ︦ⲥ︦ ⲡⲁⲅⲁⲑⲟⲥ ⲧⲏⲣϥ ⲁⲩⲱ ⲡⲉϥⲉⲓⲱⲧ ⲛⲧⲟⲕ ⲡⲉⲧⲛⲁϥⲓ ⲕⲁⲕⲉ ⲛⲓⲙ ⲛⲧⲉ 
ⲛⲇⲓⲃⲟⲗⲟⲥ ⲉⲃⲟⲗⲛϩⲏⲧⲛ ϩⲉⲛ ⲕⲁⲕⲉ ⲛⲉ ⲛⲉϩⲃⲏⲩⲉ ⲧⲏⲣⲟⲩ ⲙⲡⲇⲓⲁⲃⲟⲗⲟⲥ 
ⲁⲩⲱ ⲛⲅⲙⲁϩⲛ ⲛⲟⲩⲟⲉⲓⲛ ϫⲉ ϩⲉⲛ ⲟⲩⲟⲉⲓⲛ ⲛⲉ ⲛⲉⲕϩⲃⲏⲩⲉ ⲧⲏⲣⲟⲩ. ⲡⲟⲩⲟⲉⲓⲛ 
ⲙⲙⲉ ⲙⲁⲩⲁⲁϥ ⲡⲉⲧϩⲣⲁⲓ ϩⲙ ⲙⲡⲏⲩⲉ ⲁⲩⲱ ⲟⲛ ⲉϥϩⲓϫⲙ ⲡⲕⲁϩ ⲛⲙⲙⲁⲛ 
ⲡⲉⲛⲧⲁϥⲣ ⲣⲱⲙⲉ ⲛⲧⲉⲛϩⲉ ⲉⲡⲛⲟⲩⲧⲉ ⲡⲉ ⲁⲩⲱ ⲉⲙⲛ ⲗⲁⲁⲩ ϩⲏⲡ <pb xml:id="ⲩ︦ⲃ︦"/> ⲉⲣⲟϥ 
ϩⲛ ⲧⲡⲉ ⲁⲩⲱ ϩⲓϫⲙ ⲡⲕⲁϩ ⲕⲁⲓ ⲅⲁⲣ ⲉϥⲛϩⲏⲧⲥ ⲟⲛ ⲙⲙⲁⲣⲓⲁ ⲉⲧⲟⲩⲁⲁⲃ 
ⲙⲡⲏⲩⲉ ⲙⲛ ⲛⲉⲧⲛϩⲏⲧⲟⲩ ⲧⲏⲣⲟⲩ ϩⲏⲡ ⲉⲣⲟϥ ⲁⲛ ⲟⲩⲧⲉ ⲛⲥⲉⲟⲩⲏⲩ ⲁⲛ ⲉⲃⲟⲗ 
 
ⲙⲙⲟϥ ⲁⲛⲟⲛ ⲅⲁⲣ ⲟⲩⲙⲟⲛⲟⲛ ϫⲉ ⲧⲛⲥⲟⲟⲩⲛ ⲁⲛ ⲛⲟⲩϩⲱⲃ ⲉⲛϩⲛ ϩⲏⲧⲥ 
ⲛⲧⲉⲛⲙⲁⲁⲩ ⲁⲗⲗⲁ ⲉⲛϣⲁⲛⲉⲓ ⲟⲛ ⲉⲃⲟⲗⲛϩⲏⲧⲥ ⲛⲧⲛⲥⲟⲟⲩⲛ ⲁⲛ ⲉⲗⲁⲁⲩ 
ϣⲁⲛⲧⲛⲁⲩⲝⲁⲛⲉ ⲉϥϩⲙ ⲡⲉϥⲣⲡⲉ ⲇⲉ ⲛⲧⲟϥ ⲉⲧⲟⲩⲁⲁⲃ ⲙⲁⲣⲓⲁ ⲙⲡⲛⲟⲩⲧⲉ ⲙⲛ 
ⲛⲉⲧⲛϩⲏⲧⲟⲩ ⲧⲏⲣⲟⲩ ⲁⲩⲱ ⲡⲕⲟⲥⲙⲟⲥ ⲙⲛ ⲛⲉⲧⲛϩⲏⲧϥ ⲧⲏⲣⲟⲩ ⲥⲉⲙⲡⲉϥⲙⲧⲟ 
ⲉⲃⲟⲗ ⲛⲁϣ ⲅⲁⲣ ⲛϩⲉ ⲉⲩⲛⲁϩⲱⲡ ⲉⲣⲟϥ ⲉⲛⲧⲟϥ ⲙⲛ ⲡⲉϥⲉⲓⲱⲧ ⲡⲉ ⲛⲧⲁϥⲧⲁ
ⲙⲓⲟⲟⲩ ⲕⲁⲧⲁ ⲡⲉⲧⲥⲏϩ ⲛⲧⲟϥ ϭⲉ ⲡⲗⲟⲅⲟⲥ ⲡⲉ ⲛⲧⲁϥⲣ ⲥⲁⲣⲝ ⲉϥⲟⲩⲱϣ ⲅⲁⲣ 
ⲉⲟⲩⲛϩ ⲡⲁⲓ ⲉⲃⲟⲗ ϫⲉ ⲁϥⲣ ⲣⲱⲙⲉ ϩⲛ ⲟⲩⲙⲉ ⲛⲧⲁϥϫⲟⲟⲥ ⲙⲙⲁⲣⲓⲁ ϫⲉ ⲙⲡⲣ
ϫⲱϩ ⲉⲣⲟⲓ ⲙⲡⲁϯⲃⲱⲕ ⲅⲁⲣ ⲉϩⲣⲁⲓ ϣⲁ ⲡⲁⲉⲓⲱⲧ. ⲉⲙⲙⲟⲛ ϩⲛ ⲧⲉϥⲙⲛⲧⲛⲟⲩⲧⲉ 
ϥϣⲟⲟⲡ ϩⲁⲧⲛ ⲡⲉϥⲉⲓⲱⲧ ⲁⲩⲱ ϥⲛⲁⲩ <note note="sic">ⲙⲡϩⲟ</note> ⲙⲡⲉϥⲉⲓⲱⲧ ⲛⲟⲩⲟⲉⲓϣ ⲛⲓⲙ 
ⲛⲧⲉⲣⲉϥⲣ ⲣⲱⲙⲉ ⲅⲁⲣ ϥϭⲉⲉⲧ ⲟⲛ ϩⲛ ⲧⲉϥⲙⲛⲧⲛⲟⲩⲧⲉ ⲕⲁⲛ ⲉⲩϣⲁⲛⲣ ⲁⲡⲓⲥ
<pb xml:id="ⲩ︦ⲅ︦"/>ⲧⲟⲥ ⲛϭⲓ ⲛⲉⲛⲧⲁ ⲕⲁⲕⲓⲁ ⲙⲙⲁⲛⲏⲥ ⲧⲙ ⲛⲉⲩⲃⲁⲗ ⲉⲩϫⲱ ⲙⲙⲟⲥ ⲛⲑⲉ 
ⲙⲡⲉⲧⲙⲙⲁⲩ ϫⲉ ⲛⲉⲣⲉ ⲡⲛⲟⲩⲧⲉ ⲛⲁⲉⲓ ⲉⲃⲟⲗϩⲛ ⲟⲩⲥϩⲓⲙⲉ ϩⲱⲥ ⲉϣϫⲉ ⲉϥⲥⲟ
ⲟⲩⲛ ϫⲉ ⲛⲓⲙ ⲡⲉ ⲡⲛⲟⲩⲧⲉ ⲛϭⲓ ⲡⲣⲉϥϩⲉⲧⲃ ⲣⲱⲙⲉ ⲉⲧⲙⲙⲁⲩ ⲙⲛ ⲡⲉϥⲅⲉⲛⲟⲥ 
ⲧⲏⲣϥ. ⲟⲩ ⲅⲁⲣ ⲡⲉ ⲡϩⲱⲃ ⲛⲧⲁ ⲡⲉⲕⲱⲧ ⲥⲱϣ ϩⲛ ⲟⲩ ϫⲉ ⲁϥⲃⲱⲕ ⲉϩⲟⲩⲛ ⲁⲩⲱ 
 
ⲁϥⲉⲓ ⲉⲃⲟⲗϩⲙ ⲡⲏⲓ ⲉⲛⲧⲁϥⲕⲟⲧϥ. ϩⲱⲥ ⲣⲱ ⲉϣϫⲉ ϥϣⲁⲁⲧ ⲛⲕⲉϩⲱⲃ ⲁϥⲟⲩⲁϩϥ 
ⲉⲣⲟϥ ⲛⲧⲁ ⲡϫⲟⲉⲓⲥ ⲡⲉⲭ︦ⲥ︦ ϣⲓⲃⲉ ϩⲛ ⲟⲩ ⲏ ⲛⲧⲁ ⲧⲉϥⲙⲛⲧⲛⲟⲩⲧⲉ ϭⲱϫⲃ ϩⲛ 
ⲟⲩ ϫⲉ ⲁϥⲉⲓ ⲉⲃⲟⲗϩⲛ ⲧⲉⲛⲧⲁϥⲡⲗⲁⲥⲥⲉ ⲙⲙⲟⲥ ϩⲛ ⲑⲏ ⲁⲩⲱ ⲉⲁϥϯ ⲕⲉϩⲟⲩⲉ 
ⲧⲁⲓⲟ ⲛⲧⲡⲁⲣⲑⲉⲛⲟⲥ ⲉⲧⲟⲩⲁⲁⲃ ⲙⲁⲣⲓⲁ ⲉⲧⲣⲉϥϫⲟⲟⲥ ⲉⲣⲟⲥ ϫⲉ ⲧⲁⲙⲁⲁⲩ ⲉⲧⲉϥ
ϩⲙϩⲁⲗ ⲧⲉ. ⲡⲛⲟⲩⲧⲉ ⲉⲧϥⲓ ϩⲁ ⲡⲧⲏⲣϥ ϩⲙ ⲡϣⲁϫⲉ ⲛⲧⲉϥϭⲟⲙ ⲛⲧⲟϥ ⲁⲩⲱ 
ⲡⲉϥⲉⲓⲱⲧ ϫⲉ ⲉⲩⲛⲁϩⲗⲟⲟⲗⲉ ⲙⲙⲟϥ ϩⲓ ⲧⲛⲁϩⲃ ⲏ ⲡⲉⲥⲡⲓⲣ ⲛⲟⲩⲥϩⲓⲙⲉ ⲏ ϫⲉ 
ⲉⲩⲛⲁϫⲓⲧϥ ⲉϫⲙ ⲡⲉⲩϩⲁⲙⲏⲣ ⲏ ⲉϫⲙ ⲛⲉⲩϭⲃⲟⲓ ⲡⲉⲧϭⲟⲟⲗⲉ ⲙⲡⲟⲩⲟⲉⲓⲛ 
ⲁⲩⲱ ⲡⲟⲩⲟⲉⲓⲛ ⲧⲏⲣϥ ϫⲉ ⲉⲩⲛⲁϭⲟⲟⲗⲉϥ ⲛϩⲉⲛ <pb xml:id="ⲩ︦ⲇ︦"/> ⲧⲟⲉⲓⲥ ⲡⲉⲧⲉ ⲧⲡⲉ ⲡⲉ 
ⲡⲉϥⲑⲣⲟⲛⲟⲥ ⲡⲉⲧⲉ ⲙⲛ ⲣⲱⲙⲉ ⲛⲁϣϫⲓ ⲏⲡ ⲛⲛⲉⲧⲁϩⲉ ⲣⲁⲧⲟⲩ ⲉⲣⲟϥ ϫⲉ ⲉⲩ
ⲛⲁⲕⲁⲁϥ ϩⲛ ⲟⲩⲟⲩⲟⲙϥ ⲁⲩⲱ ϫⲉ ⲉⲩⲛⲁⲧⲁϩⲟϥ ⲉⲣⲁⲧϥ ⲉⲟⲩⲃⲏⲙⲁ ⲛⲧⲉ 
ⲟⲩⲣⲱⲙⲉ ϯ ϩⲁⲡ ⲉⲣⲟϥ ⲉⲙⲡϥⲧⲣⲉ ⲡⲉϥⲗⲁⲥ ϣⲟⲟⲩⲉ ⲁⲩⲱ ⲉⲙⲡϥⲧⲣⲉⲩⲡⲱϩ 
ϩⲛ ⲧⲉⲩⲙⲏⲧⲉ ⲛϭⲓ ⲛⲉⲧⲕⲁⲧⲏⲅⲟⲣⲉⲓ. ⲁⲛⲁⲩ ⲙⲡⲉⲓⲙⲁ ⲧⲡⲓⲥⲧⲓⲥ ⲛϩⲉⲛ ⲣⲱⲙⲉ 
ⲉⲟⲩϭⲉⲣⲱⲃ ⲡⲉⲧϩⲛ ⲛⲉⲩϭⲓϫ ⲉⲩⲙⲟⲟⲛⲉ ⲛϩⲉⲛ ⲉⲥⲟⲟⲩ ⲙⲛ ⲧⲙⲛⲧⲁⲡⲓⲥⲧⲟⲥ 
ⲛϩⲉⲛ ⲣⲱⲙⲉ ⲉⲣⲉ ⲡⲛⲟⲙⲟⲥ ⲙⲡⲛⲟⲩⲧⲉ ϩⲛ ⲛⲉⲩϭⲓϫ ⲛⲉⲧⲉ ϣϣⲉ ⲉⲧⲣⲉ ⲛⲁⲅ
ⲅⲉⲗⲟⲥ ⲧⲁϣⲉⲟⲉⲓϣ ⲛⲁⲩ ⲁ ⲛⲇⲁⲓⲙⲱⲛ ⲟⲩⲱϩ ϩⲣⲁⲓ ⲛϩⲏⲧⲟⲩ ⲉⲓϣⲁϫⲉ ⲉⲛⲁⲣ
 
ⲭⲓⲉⲣⲉⲩⲥ ⲙⲛ ⲛⲉⲡⲣⲉⲥⲃⲩⲧⲉⲣⲟⲥ ⲁⲩⲱ ⲛⲉⲅⲣⲁⲙⲙⲁⲧⲉⲩⲥ ⲙⲛ ⲛⲉⲫⲁⲣⲓⲥⲥⲁⲓⲟⲥ. 
ⲁ ⲛⲁⲅⲅⲉⲗⲟⲥ ϣⲁϫⲉ ⲙⲛ ϩⲉⲛ ϣⲱⲥ ϫⲉ ⲉⲓⲥ ϩⲏⲏⲧⲉ ⲧⲛⲧⲁϣⲉⲟⲉⲓϣ ⲛⲏⲧⲛ 
ⲛⲟⲩⲛⲟϭ ⲛⲣⲁϣⲉ ⲙⲡⲗⲁⲟⲥ ⲧⲏⲣϥ ϫⲉ ⲁⲩϫⲡⲟ ⲛⲏⲧⲛ ⲙⲡⲟⲟⲩ ⲙⲡⲥⲱⲧⲏⲣ 
ⲉⲧⲉ ⲡⲁⲓ ⲡⲉ ⲡⲉⲭ︦ⲥ︦ ⲡϫⲟⲉⲓⲥ ϩⲛ ⲧⲡⲟⲗⲓⲥ ⲛⲇⲁⲩⲉⲓⲇ ⲁⲩⲱ ⲟⲩⲙⲁⲉⲓⲛ ⲛⲏⲧⲛ 
ⲡⲉ ⲡⲁⲓ ⲧⲉⲧ<pb xml:id="ⲩ︦ⲉ︦"/>ⲛⲁϩⲉ ⲟⲩϣⲏⲣⲉ ϣⲏⲙ ⲉϥϭⲟⲟⲗⲉ ⲛϩⲉⲛ ⲧⲟⲉⲓⲥ ⲉϥⲕⲏ ϩⲛ 
ⲟⲩⲟⲩⲟⲙϥ. ⲙⲡⲟⲩϫⲟⲟⲥ ϫⲉ ⲧⲉⲧⲛⲁϭⲓⲛⲉ ⲛⲟⲩⲣⲣⲟ ⲏ ϫⲉ ⲧⲉⲧⲛⲁⲛⲁⲩ ⲉⲟⲩⲣⲣⲟ 
ⲉϥϩⲙⲟⲟⲥ ϩⲓ ⲟⲩⲑⲣⲟⲛⲟⲥ ⲉϥϫⲟⲥⲉ ⲏ ⲕⲉⲙⲁ ⲉⲛⲅⲛⲁϣϣⲁϫⲉ ⲁⲛ ⲉⲡⲉϥⲧⲩⲡⲟⲥ 
ⲙⲛ ⲛⲉⲧⲡⲟⲣϣ ⲉϫⲱϥ ⲏ ϫⲉ ϥⲉⲓⲣⲉ ⲛϩⲉⲛ ⲙⲟⲉⲓϩⲉ. ⲁⲩⲱ ⲛⲉⲧⲙⲙⲁⲩ ⲛⲧⲉⲣ
ⲟⲩⲥⲱⲧⲙ ⲙⲙⲁⲧⲉ ϩⲓⲧⲟⲟⲧⲟⲩ ⲛⲛⲁⲅⲅⲉⲗⲟⲥ ⲁⲩⲡⲓⲥⲧⲉⲩⲉ ⲉⲙⲡⲟⲩⲛⲁⲩ ϩⲛ 
ⲛⲉⲩⲃⲁⲗ ⲉϩⲉⲛ ⲙⲁⲉⲓⲛ ⲉⲁϥⲁⲁⲩ ⲛⲛⲁϩⲣⲁⲩ ⲛϭⲓ ⲡⲣⲣⲟ ⲡⲛⲟⲩⲧⲉ ⲙⲡⲧⲏⲣϥ. 
ⲟⲩ ϭⲉ ϩⲱⲱϥ ⲛϩⲱⲃ ⲡⲉⲧⲉ ⲙⲡϥⲁⲁϥ ⲙⲡⲉⲙⲧⲟ ⲉⲃⲟⲗ ⲛⲛⲁⲑⲏⲧ ⲛⲓⲟⲩⲇⲁⲓ 
ϣⲁ ϩⲣⲁⲓ ⲉⲛⲉⲧⲙⲟⲟⲩⲧ ⲉⲛⲧⲁϥⲧⲣⲉⲩⲧⲱⲟⲩⲛ ⲁⲩⲱ ⲙⲡⲟⲩⲡⲓⲥⲧⲉⲩⲉ ⲛⲁϣ ϭⲉ 
ⲛϩⲉ ⲉⲩⲛⲁϣⲥⲟⲩⲱⲛϥ ⲉⲡⲇⲓⲁⲃⲟⲗⲟⲥ ⲡⲉⲛⲧⲁϥⲟⲩⲱϩ ⲛϩⲏⲧⲟⲩ. ⲕⲥⲙⲁⲙⲁⲁⲧ 
ⲡϣⲏ ⲙⲡⲉⲧⲥⲙⲁⲙⲁⲁⲧ ⲡⲛⲟⲩⲧⲉ ⲡϣⲁⲛ ϩⲧⲏϥ. ⲕⲥⲙⲁⲙⲁⲁⲧ ⲁⲩⲱ ⲛⲁⲓⲁⲧⲟⲩ 
 
ⲛⲛⲉⲧⲕⲛⲁⲧⲃⲃⲟⲟⲩ ⲉⲃⲟⲗϩⲙ ⲡⲥⲁⲧⲁⲛⲁⲥ ⲙⲛ ⲛⲉϥⲇⲁⲓⲙⲱⲛ ⲁⲩⲱ ⲛⲉϥⲙⲛⲧⲁ
ⲥⲉⲃⲏⲥ. ⲕⲥⲙⲁⲙⲁⲁⲧ ⲉⲕⲉⲓⲣⲉ ⲛⲛⲉⲧⲙⲉ ⲙⲙⲟⲕ ⲛϩⲉⲛ ⲙⲁ ⲛϣⲱ<pb xml:id="ⲩ︦︦ϝ︦"/>ⲡⲉ 
ⲛⲁⲕ ⲁⲩⲱ ⲡⲉⲕⲉⲓⲱⲧ ⲙⲛ ⲡⲉⲕⲡⲛ︦ⲁ︦ ⲁⲩⲱ ⲛⲉⲕⲁⲅⲅⲉⲗⲟⲥ ⲙⲛ ⲛⲉⲕⲟⲩⲱϣ ⲧⲏ
ⲣⲟⲩ. ⲕⲥⲙⲁⲙⲁⲁⲧ ⲁⲩⲱ ⲛⲁⲓⲁⲧⲟⲩ ⲛⲛⲉⲛⲧⲁⲕⲛⲧⲟⲩ ⲉϩⲣⲁⲓ ϩⲛ ⲛⲉϩⲃⲏⲩⲉ 
ⲙⲡⲇⲓⲁⲃⲟⲗⲟⲥ ⲛⲑⲉ ⲉϩⲣⲁⲓ ϩⲛ ⲛⲛⲟⲩⲛ ⲁⲩⲱ ⲉⲕϩⲁⲣⲉϩ ⲟⲛ ⲉⲣⲟⲟⲩ ⲉⲧⲙϩⲉ 
ⲉϩⲣⲁⲓ ⲉⲡϣⲱⲕϩ ⲉⲧⲙⲙⲁⲩ ϫⲉ ⲁⲕⲟⲩⲁϣⲟⲩ ⲛϩⲟⲩⲟ ⲇⲉ ⲛⲉⲧⲉ ⲙⲡⲟⲩⲧⲉⲡ 
ⲧϯⲡⲉ ⲉⲛⲉϩ ⲛⲛⲉϥϩⲛⲁⲁⲩ ⲉⲧⲥϩⲟⲩⲟⲣⲧ ϫⲉ ⲉⲩⲛⲁϣⲱⲡⲉ ⲛⲁⲕ ⲙⲙⲉⲣⲓⲧ 
ⲛⲟⲩⲏⲣ.

ⲥⲓⲛⲟⲩⲑⲓⲟⲩ.

ⲉⲓⲟⲩⲱϩ ⲟⲛ ⲉⲧⲟⲟⲧ ⲉϯ ⲉⲟⲟⲩ ⲙⲡϫⲟⲉⲓⲥ ⲡⲛⲟⲩⲧⲉ ⲁⲩⲱ ⲉϣⲡ ϩⲙⲟⲧ ⲛⲧⲟ
ⲟⲧϥ ϩⲛ ⲛⲉϥⲁⲅⲁⲑⲟⲛ ⲧⲏⲣⲟⲩ ⲉⲛⲧⲁϥⲁⲁⲩ ⲛⲙⲙⲁⲛ ϯⲛⲁϫⲟⲟⲥ ϫⲉ ⲡⲁⲓⲛⲟϭ 
ⲙⲙⲏⲏϣⲉ ⲛⲧ [......] ⲏⲥ ⲉⲛⲧⲁϥϭⲟⲉⲓⲗⲉ ⲉⲣⲟⲛ ⲏ ⲉⲁⲩⲟⲩⲱϩ ϩⲙ ⲡⲙⲁ 
 
ⲙⲡⲣⲟ ⲛⲛⲉⲓⲥⲩⲛⲁⲅⲱⲅⲏ ⲁⲩⲱ ⲡⲉⲩⲕⲱⲧⲉ ⲧⲏⲣϥ ⲙⲛ ⲛⲉⲩϩⲓⲟⲙⲉ ⲙⲛ ⲛⲉⲩ
ϣⲏⲣⲉ ϩⲱⲥⲧⲉ ⲉⲧⲣⲉⲩⲣ ⲁ ϫⲟⲩⲱⲧ ⲛϣⲟ ⲛⲣⲱⲙⲉ ⲏ ϩⲟⲩⲟ ⲉⲣⲟⲟⲩ ⲉⲣⲉ ⲛⲉⲥⲛⲏⲩ 
ⲧⲏⲣⲟⲩ ϣⲁⲁⲧⲛ ⲛⲉⲧⲉ ⲙⲛ ϭⲟⲙ ⲙⲙⲟⲟⲩ ⲇⲓⲁⲕⲟⲛⲉⲓ ⲛⲁⲩ ⲛϣⲟⲙⲧ ⲛⲉⲃⲟⲧ 
ϩⲛ ⲛⲉⲧϣⲟⲟⲡ ⲛⲁⲛ ϩⲙ ⲡⲉϥⲥⲙⲟⲩ ⲉⲙⲛ ⲕⲉϩⲛⲁⲁⲩ ϩⲛ ⲛⲉⲛⲧⲁⲩϣⲓⲛⲉ ⲛⲥⲱⲟⲩ 
ϫⲉ ⲙⲡⲟⲩⲛⲧⲟⲩ ⲛⲁⲩ ⲥⲁϣϥ ⲛⲥⲁⲉⲓⲛ ⲉⲩϯ ⲡⲁϩⲣⲉ ⲉⲛⲉⲧϣⲱⲛⲉ ⲛϩⲏⲧⲟⲩ ⲙⲛ 
ⲛⲉⲛⲧⲁⲩϫⲓ ⲥⲟⲧⲉ ⲏ ⲁⲩϣⲟⲟϭⲟⲩ ϩⲛ ⲙⲙⲁⲕⲁⲧ ⲉⲛϯ ⲃⲉⲕⲉ ⲛⲁⲩ ⲉⲁ ⲡⲉⲩⲱⲡ 
<pb xml:id="ⲩ︦ⲕ︦ⲃ︦"/> ⲧⲁϩⲉ ⲧⲁⲓⲟⲩ ⲛⲧⲃⲁ ⲛϩⲟⲙⲛⲧ ⲧⲁⲓⲟⲩ ⲙⲛ ϩⲙⲉ ⲧⲁϥⲧⲉ ⲛⲣⲱⲙⲉ 
ⲉⲁⲩⲙⲟⲩ ⲁⲛⲕⲟⲟⲥⲟⲩ ϩⲙ ⲡⲉⲧⲉ ⲡⲱⲛ ⲁⲗⲗⲁ ⲛⲁ ⲡⲉⲭ︦ⲥ︦ ⲛⲉ ⲧⲁⲓⲟⲩ ⲙⲛ ⲥⲛⲁⲩ 
 
ⲉⲁⲩϫⲡⲟⲟⲩ ⲁⲩⲱ ⲉⲁⲛϫⲟ ⲉⲃⲟⲗ ⲉⲛⲉⲛⲧⲁⲩⲙⲓⲥⲉ ⲛⲧⲉⲩⲭⲣⲓⲁ ⲥⲟⲡ ⲧⲃⲁ ⲥⲛⲁⲩ 
ⲟⲩϭⲟⲥ ϩⲁ ⲟⲩⲟⲟⲧⲉ ⲙⲡⲓⲥⲉ ⲕⲁⲧⲁ ⲥⲁⲃⲃⲁⲧⲟⲛ ⲥⲟⲡ ϣⲟⲙⲛⲧ ⲛⲧⲃⲁ ⲭⲱⲣⲓⲥ 
ⲛⲟⲩⲟⲟⲩⲧⲉ ⲉⲧⲉ ⲟⲩⲛⲧⲁⲛⲥⲟⲩ ϣⲉ ⲧⲁⲓⲟⲩ ⲛⲝⲉⲥⲧⲏⲥ ⲛⲛⲉϩ ⲡⲉ ⲡϣⲓ ⲛⲟⲩϭⲓ 
ⲛⲟⲩⲱⲙ ⲉⲡⲥⲟⲡ ⲛⲛⲉϩⲟⲟⲩ ⲧⲏⲣⲟⲩ ⲉⲩⲡⲓⲥⲉ ⲛⲁⲩ ⲉϣⲱⲡⲉ ⲟⲩⲁⲣϣⲓⲛ ⲡⲉ ⲥⲟⲡ 
ⲙⲛⲧⲥⲁϣϥ ⲛⲣⲧⲟⲃ ⲙⲙⲏⲏⲛⲉ ⲥⲟⲡ ⲙⲛⲧⲁ [..] ⲉ ⲛⲣⲧⲟⲃ ⲥⲟⲡ ⲉⲛϩⲟⲩⲟ ϥ [..] ⲟ 
ⲛⲧⲣⲓⲣ ⲉⲩⲧⲱⲕ ⲙⲙⲏⲛⲉ ϩⲟⲟⲩ ⲙⲛⲧϣⲙⲏⲛ ⲛϣⲱⲡ ϩⲟⲟⲩ ⲙⲛⲧⲯⲓⲥ 
ϩⲟⲟⲩ ϫⲟⲩⲱⲧ ϩⲟⲟⲩ ⲙⲛⲧⲥⲁϣϥⲉ ⲉⲩⲟⲩⲱⲙ ⲙⲙⲟⲟⲩ ⲉⲛⲕⲱ ⲁⲛ ⲛⲛⲉⲥⲛⲏ
ⲟⲩ ⲉⲟⲩⲱⲙ ⲛϩⲏⲧⲟⲩ ϫⲉ ⲉⲩⲛⲁϭⲓⲛⲉ ⲁⲩⲱ ⲙⲉⲩⲣⲱϣⲉ ⲉⲣⲟⲟⲩ ⲭⲱⲣⲓⲥ ⲛⲉⲩ
ⲕⲉⲧⲃⲛⲟⲟⲩⲉ ⲉⲧⲛⲁϣⲱⲟⲩ ⲛϭⲁⲙⲟⲩⲗ ⲙⲛ ⲛⲉⲟⲟⲩ ⲁⲩⲱ ⲙⲙⲁⲥⲉ ⲙⲛ ⲛⲉϩⲟⲟⲩ 
 
ⲙⲛ ⲛⲉϩⲧⲱⲱⲣ ⲁⲩⲱ ⲛⲕⲉⲉⲥⲟⲟⲩ ⲙⲛ ⲛⲃⲁⲁⲙⲡⲉ ⲉⲛϥⲓ ⲙⲡⲉⲩⲣⲟⲟⲩϣ ⲙⲛ 
ⲧⲉⲩ [..] ⲡ [..] ⲥⲕⲉⲩⲏ ⲧⲏⲣⲥ ⲁⲩⲱ ⲟⲩⲙⲟⲉⲓϩⲉ ⲧⲉ ⲧⲕⲉϩ [...] ⲃⲉ <pb xml:id="ⲩ︦ⲕ︦ⲅ︦"/> ϣⲏⲙ 
ϫⲉ ⲉⲛⲉ ⲛϥⲥⲙⲟⲩ ⲉⲣⲟⲥ ⲁⲛ ⲏ ⲉⲥⲛⲁⲣⲱϣⲉ ⲉⲣⲟⲟⲩ ⲁⲛ ⲉⲧⲣⲉⲩⲥⲉ ⲙⲟⲟⲩ. ⲡⲗⲏⲛ 
ⲉⲓⲛⲁϫⲉ ⲡϣⲁϫⲉ ϩⲛ ⲟⲩϣⲱⲱⲧ ⲉⲃⲟⲗ. ⲛⲁⲙⲉ ⲉϣϫⲉ ⲧⲛⲡⲓⲥⲧⲉⲩⲉ ⲧⲛⲥⲟⲟⲩⲛ 
ⲁⲛⲟⲛ ⲛⲉⲧϥⲓ ⲣⲟⲟⲩϣ ⲁⲩⲱ ⲉⲧⲡⲁⲣⲁⲧⲏⲣⲉⲓ ⲉϩⲛⲁⲁⲩ ⲛⲓⲙ ⲉⲧⲏϣ ⲛϩⲏⲧⲟⲩ. 
ⲁⲩⲱ ⲉⲛϫⲟ ⲉⲃⲟⲗ ⲉⲡⲉⲓⲙⲏⲏϣⲉ ⲧⲏⲣϥ ⲉⲛⲧⲁⲩⲥⲱⲟⲩϩ ⲉⲛⲉⲩⲉⲣⲏⲩ ϩⲛ ⲧⲁ
ⲫⲟⲣⲙⲏ ⲛⲛⲉⲓⲣⲱⲙⲉ ⲛϫⲁϫⲉ ⲭⲱⲣⲓⲥ ⲡⲧⲱϣ ⲙⲡⲣⲟ ⲛⲟⲩⲟⲉⲓϣ ⲛⲓⲙ ⲉⲓⲧⲉ ϩⲟ
 
ⲙⲛⲧ ⲛⲟⲩⲃ ⲉⲓⲧⲉ ϩⲟⲉⲓⲧⲉ ϩⲓ ⲧⲟⲟⲩⲉ ϩⲓ ⲡⲣⲏϣ ϩⲓ ⲣϣⲱⲛ ϩⲓ ϩⲃⲟⲥ ⲛⲕ [...] ⲟⲥ 
ⲉⲓⲧⲉ ⲥⲟⲩⲟ ϩⲓ ⲟⲉⲓⲕ ϩⲓ ⲉⲓⲱⲧ ϩⲓ ⲉⲃⲣⲁ ⲛⲓⲙ ⲉⲓⲧⲉ ⲥⲟⲟⲩϩⲉ ϩⲓ ϩⲁⲗⲱⲙ ϩⲓ 
ϭⲣⲟⲟⲙⲡⲉ ⲉⲓⲧⲉ ⲛⲟⲉⲓⲧ ⲉⲓⲧⲉ ⲛⲉϩ ⲙⲉ ⲉⲓⲧⲉ ⲉⲗⲟⲟⲗⲉ ⲉⲓⲧⲉ ϩⲟⲡⲱⲣⲁ ϩⲓ 
ⲭⲣⲉⲓⲁ ⲛⲓⲙ ⲛⲣⲱⲙⲉ ⲉϥϣⲱⲛⲉ ⲉⲓⲧⲉ ⲛⲉⲛⲧⲁⲩϣⲉ ⲉⲃⲟⲗ ⲧⲏⲣⲟⲩ ⲛⲥⲉⲛⲁϭⲱϫⲃ 
ⲁⲛ ⲉⲧⲁⲓⲟⲩ ⲙⲛ ⲥⲁϣϥ ⲛϣⲉ ⲙⲛ ⲥⲉ ⲟⲩⲉ ⲛⲧⲃⲁ ⲛϩⲟⲙⲛⲧ ⲕⲁⲓ ⲅⲁⲣ ⲛⲉⲥⲟⲩⲟ 
ⲁⲩⲱ ⲛⲟⲉⲓⲕ ⲙⲁⲩⲁⲁⲩ ⲥⲉⲛⲁⲣ ⲟⲩϭⲓⲥ ⲧⲃⲁ ⲙⲛ ⲙⲁⲃ ⲧⲏ ⲛϣⲉ ⲛⲣⲧⲟⲃ ⲁⲩⲱ 
ϩⲟⲩⲟ ⲉⲣⲟⲟⲩ ⲁⲩⲱ ⲡϣⲓ ⲙⲡⲛⲉϩ ⲉⲛⲧⲁϥⲃⲱⲕ ⲉⲃⲟⲗ ⲉⲣⲟⲟⲩ ϣⲏⲧ ⲛⲣⲧⲟⲃ 
ⲛⲥⲓⲙ ⲉⲧⲉ ϩⲙⲉ ⲛⲉ ⲛⲉⲓⲟⲡⲉ <pb xml:id="ⲩ︦ⲕ︦ⲇ︦"/> ⲛϯⲟⲩ ⲛⲣⲧⲟⲃ ⲉⲧⲟⲩⲉⲓ ⲧⲟⲩⲉⲓ ⲉⲙⲡⲓⲟⲩ
 
ⲱϣ ⲣⲱ ⲉϫⲟⲟⲩ ⲧⲏⲣⲟⲩ. ⲡⲁⲗⲓⲛ ⲟⲛ ϩⲛ ⲛⲉⲓⲣⲟⲙⲡⲉ ⲛⲟⲩⲱⲧ ϣⲉ ⲛⲁⲓⲭⲙⲁ
ⲗⲱⲧⲟⲥ ⲉⲩϣⲁⲁⲧ ⲛⲗⲁⲁⲩ ⲁⲛⲥⲟⲧⲟⲩ ⲙⲡⲱⲡ ⲛϩⲙⲉ ⲛⲧⲃⲁ ⲉⲡⲟⲩⲁ ⲡⲟⲩⲁ 
ⲙⲡⲃⲗ ⲛϩⲟⲙⲛⲧ ϩⲓ ϩⲟⲉⲓⲧⲉ ϩⲓ ϭⲉⲁⲛϩⲁⲗⲱⲙⲁ ϩⲓ ϩⲏⲙⲉ ϣⲁⲛⲧⲟⲩ
ϫⲓⲧⲟⲩ ⲉⲛⲉⲩⲏⲉⲓ . ⲁⲩⲱ ⲛⲁⲙⲉ ϩⲛⲁⲁⲩ ⲛⲓⲙ ⲉⲙⲡⲟⲩϣⲱⲱⲧ ⲕⲁⲧⲁ ⲡⲉⲛ
ⲧⲁⲓϣⲣⲡ ϫⲟⲟϥ ⲁⲗⲗⲁ ⲉⲛⲧⲁϥⲟⲩⲱϩ ⲉⲣⲟⲟⲩ ⲛϩⲟⲩⲟ ⲁⲩⲱ ⲛⲁϣ ⲛϩⲉ 
ⲉⲩϫⲡⲓⲟ ⲁⲛ ⲙⲛ ⲟⲩϭⲱⲛⲧ ⲁⲩⲱ ⲟⲩⲥⲁϩⲟⲩ ⲉⲣϣⲁⲛ ⲛⲉⲧⲟⲩⲏϩ ϩⲛ ⲛⲉⲓⲧⲟⲡⲟⲥ 
ⲣ ϭⲣⲱ ϩⲛ ⲛⲉⲧⲟⲩⲁϩⲉ ⲛⲁⲩ ⲛⲧⲉ ⲡⲥⲱⲙⲁ ϫⲉ ⲁⲩⲁⲙⲉⲗⲉⲓ ⲉⲛⲉⲩⲯⲩⲭⲏ ϩⲛ 
ⲛⲉϩⲟⲟⲩ ⲉⲧⲙⲙⲁⲩ. ⲁⲣⲁ ϭⲉ ⲟⲩⲛⲧⲁⲛ ⲛⲉⲓϩⲛⲁⲁⲩ ⲧⲏⲣⲟⲩ ⲉⲩⲕⲏ ⲉϩⲣⲁⲓ. 
ⲉϣϫⲉ ϩⲉ ⲉⲓⲉ ⲁⲛⲟⲛ ϩⲉⲛ ⲣⲱⲙⲉ ⲉⲩϫⲓ ϭⲟⲗ ϫⲉ ⲁⲛϥⲓ ⲙⲡⲉⲛⲥⲧⲁⲩⲣⲟⲥ 
ⲁⲛⲟⲩⲁϩ ⲛⲥⲁ ⲡϫⲟⲉⲓⲥ ⲉⲃⲟⲗ ⲧⲱⲛ ⲏ ϩⲓⲧⲛ ⲟⲩ ⲉⲣⲉ ⲛⲁⲓ ϣⲱⲱⲡ ⲛⲁⲛ ⲏ ⲛⲧⲁⲛ
ⲟⲗⲟⲩ ⲉϩⲟⲩⲛ ⲛⲁϣ ⲛⲥⲱϣⲉ ⲏ ⲁϣ ⲙⲡⲣⲁⲅⲙⲁⲧⲓⲁ ⲉⲛⲟⲛϩ ⲉⲡϩⲱⲃ ⲛⲛⲉⲛ
ϭⲓϫ ⲉⲓⲙⲏⲧⲓ ⲉⲡⲉⲥⲙⲟⲩ ⲙⲡⲉⲧⲥⲙⲁⲙⲁⲁⲧ ⲡϫⲟⲉⲓⲥ ⲡⲛⲟⲩⲧⲉ ⲙⲡⲧⲏⲣϥ. ⲁ 
 
ⲙⲡⲓⲥⲧⲟⲥ ⲣ ⲙⲟⲉⲓϩⲉ ⲉⲩϣⲁϫⲉ ⲉⲡⲉϥⲙⲁ ⲉⲧⲟⲩⲁⲁⲃ ⲉⲩϯ ⲉⲟⲟⲩ <pb xml:id="ⲩ︦ⲕ︦ⲉ︦"/> ⲛⲁϥ 
ⲥⲉⲥⲟⲟⲩⲛ ⲅⲁⲣ ϫⲉ ⲁⲅⲁⲑⲟⲛ ⲛⲓⲙ ⲛⲟⲩϥ ⲛⲉ ⲁ ⲛⲁⲡⲓⲥⲧⲟⲥ ⲁⲩⲱ ⲛϩⲉⲗⲗⲏⲛ 
ⲡⲱϣⲥ ⲛϩⲏⲧ ⲉⲩϣⲁϫⲉ ⲉⲣⲟⲛ ϫⲉ ⲉⲣⲉ ⲛⲉⲓⲣⲱⲙⲉ ϭⲓⲛⲉ ⲛⲛⲉⲓϩⲛⲁⲁⲩ ⲧⲱⲛ 
ⲥⲉⲟ ⲅⲁⲣ ⲛⲁⲧⲥⲟⲟⲩⲛ ϫⲉ ⲡⲉⲛⲧⲁϥⲥⲙⲟⲩ ⲉϯⲟⲩ ⲛⲟⲉⲓⲕ ⲛⲉⲓⲱⲧ ⲁⲩⲱ ⲥⲁϣϥ 
ⲛⲟⲉⲓⲕ ⲁ ⲛⲁⲓ ⲧⲏⲣⲟⲩ ⲟⲩⲱⲙ ⲁⲩⲱ ⲁⲩⲥⲉⲓ ⲁⲩⲙⲉϩ ϩⲉⲛ ⲕⲉⲕⲟⲧ ⲛⲧⲟϥ ⲟⲛ 
ⲡⲉⲧⲥⲙⲟⲩ ⲧⲉⲛⲟⲩ ⲉϩⲛⲁⲁⲩ ⲛⲓⲙ ⲉⲧϣⲟⲟⲡ ⲛⲟⲩⲟⲛ ⲛⲓⲙ ⲉⲧⲡⲓⲥⲧⲉⲩⲉ ϫⲉ ⲟⲩⲛ 
ϭⲟⲙ ⲙⲙⲟϥ ⲉⲣ ϩⲱⲃ ⲛⲓⲙ ⲉⲧϥⲟⲩⲁϣⲟⲩ. ⲏ ⲛⲉⲧϣⲟⲟⲡ ⲛⲁⲛ ⲙⲏ ⲛⲁⲁⲁⲩ 
ⲁⲛⲉ ⲛⲁ ⲧⲭⲏⲣⲁ ⲉⲧϩⲛ ⲥⲁⲣⲉⲡⲧⲁ . ⲟⲩ ⲡⲉⲧϩⲣⲁⲓ ϩⲛ ⲛⲉⲓⲁⲅⲅⲉⲓⲟⲛ ϣⲏⲙ 
ⲛⲧⲁ ⲡⲉⲓⲛⲟⲉⲓⲧ ⲧⲏⲣϥ ⲏ ⲡⲉⲓⲛⲉϩ ⲉⲓ ⲧⲱⲛ ⲉⲧⲉ ⲡⲉⲡⲣⲟⲫⲏⲧⲏⲥ ⲉⲧⲙⲙⲁⲩ ⲉⲧ
ⲙⲡϣⲁ ⲛⲧⲱⲧ ⲛϩⲏⲧ ⲛⲓⲙ ⲉⲃⲟⲗϩⲓⲧⲛ ⲡⲛⲟⲩⲧⲉ ⲱⲛϩ ⲉⲣⲟⲟⲩ ⲙⲛ ⲧⲉⲭⲏⲣⲁ 
ⲁⲩⲱ ⲛⲉⲥϣⲏⲣⲉ ⲛⲧⲉⲓϣⲟⲙⲧⲉ ⲛⲣⲟⲙⲡⲉ ϣⲁⲧⲛ ⲥⲟⲟⲩ ⲛⲉⲃⲟⲧ ⲉⲙⲡⲟⲩⲱϫⲛ 
ⲉⲣⲉ ⲟⲩⲁ ⲛⲁϣϫⲟⲟⲥ ⲟⲛ ϫⲉ ⲟⲩ ⲙⲏ ⲟⲩⲛ ⲁϩⲟ ⲙⲡⲉⲓⲙⲁ ⲟⲩⲛ ⲛⲟϭ ⲛⲥⲕⲉⲩⲟⲥ 
 
ⲟⲩⲕⲁⲯⲁⲕⲏⲥ ϣⲏⲙ ⲁⲛ ⲡⲉ ⲟⲩϩⲩⲇⲣⲓⲁ ϣⲏⲙ ⲁⲛ ⲧⲉ. ⲛⲑⲉ ⲟⲛ ⲛⲧⲉⲛⲧⲁ 
ⲛⲇⲁⲛⲓⲥⲧⲏⲥ ϥⲓ ⲛⲛⲉⲥϣⲏⲣⲉ ⲛⲧⲁ ⲡⲓⲛⲉϩ ⲧⲏⲣϥ ⲉⲓ ⲧⲱⲛ ⲉϩⲣⲁⲓ ⲉⲡⲉⲓⲕⲟⲩⲓ 
ⲛⲁⲅⲅⲓⲟⲛ ϣⲁⲛⲧⲉ <pb xml:id="ⲩ︦ⲕ︦︦ϝ︦"/> ⲙⲟⲩϩ ⲛⲛⲉⲓⲁⲅⲅⲓⲟⲛ ⲧⲏⲣⲟⲩ ⲉⲃⲟⲗϩⲓⲧⲟⲟⲧϥ . 
ⲛⲑⲉ ⲛⲧⲁϥϫⲟⲟⲥ ⲁ ⲛⲣⲱⲙⲉ ⲟⲩⲱⲙ ⲉⲃⲟⲗϩⲙ ⲡⲙⲏⲧ ⲛⲟⲉⲓⲕ ⲛⲉⲓⲱⲧ ⲁⲩⲱ 
ⲁⲩⲕⲱ ⲉⲡⲁϩⲟⲩ ⲛϩⲏⲧⲟⲩ ⲕⲁⲧⲁ ⲡⲉⲛⲧⲁϥϫⲟⲟϥ ϫⲉ ⲥⲉⲛⲁⲟⲩⲱⲙ ⲛⲥⲉⲕⲱ 
ⲉⲡⲁϩⲟⲩ ⲛⲧⲁ ⲡϫⲟⲉⲓⲥ ⲅⲁⲣ ϫⲟⲟⲥ ⲁⲩⲱ ⲁⲁⲛ ⲛⲙⲡϣⲁ ⲉⲧⲣⲉ ⲛⲉⲓⲁⲅⲁⲑⲟⲛ 
ⲛϯⲁⲉⲓⲏⲥ ϣⲱⲡⲉ ⲛⲁⲛ ⲉⲧⲣⲉⲛⲁⲁⲩ ϩⲛ ⲧⲙⲉϩ ⲣⲙⲡⲉ ⲥⲛⲧⲉ ⲉⲩϣⲁⲁⲧ 
ⲛⲟⲩⲉⲃⲟⲧ ϫⲓⲛⲧⲁⲛⲕⲱⲧ ⲙⲡⲉⲓⲏⲓ ⲉⲣⲉ ⲡⲉⲧϥⲓ ⲣⲟⲟⲩϣ ⲙⲟⲕⲙⲉⲕ ⲙⲙⲟϥ 
ⲛⲧⲉⲓϩⲉ ⲁⲩⲱ ⲉϥⲗⲟⲅⲓⲍⲉ ⲙⲙⲟϥ ϫⲉ ϩⲣⲁⲓ ⲙⲉⲛ ϩⲛ ⲧⲁⲛⲟⲙⲓⲁ ⲛⲛⲉϭⲟⲟϣ 
ⲁⲩϣⲧⲟⲣⲧⲣ ϣⲱⲡⲉ ϩⲛ ⲕⲏⲙⲉ ϩⲛ ⲧⲇⲓⲕⲁⲓⲟⲥⲩⲛⲏ ⲇⲉ ⲛⲛⲉⲧϩⲉⲗⲡⲓⲍⲉ ⲉⲓ︦ⲥ︦ 
ⲥⲉⲛⲁⲧⲣⲉ ⲟⲩⲣⲁϣⲉ ⲙⲛ ⲟⲩⲉⲓⲣⲏⲛⲏ ⲛⲁϣⲱⲡⲉ ϩⲛ ⲧⲡⲉ. ϩⲛ ⲧⲙⲛⲧⲃⲗⲗⲉ 
 
ⲛⲛⲉϭⲟⲟϣ ⲁⲩⲣ ϩⲉⲛ ⲑⲩⲥⲓⲁ ⲛⲃⲉⲗⲓⲁⲣ ⲡⲁⲣⲭⲱⲛ ⲛⲛⲇⲁⲓⲙⲟⲛⲓⲟⲛ ϩⲛ 
ⲧⲉⲩⲙⲛⲧⲣⲉϥⲡⲉϩⲧ ⲥⲛⲟϥ ⲉⲃⲟⲗϩⲛ ⲧⲙⲛⲧⲉⲩⲥⲉⲃⲏⲥ ⲇⲉ ⲛⲛϩⲙϩⲁⲗ ⲙⲡⲉⲭ︦ⲥ︦ 
ⲥⲉⲛⲁϣⲱⲡⲉ ⲛϩⲉⲛ ⲑⲩⲥⲓⲁ ⲛⲛⲁ ϩⲓ ϯ . ⲡⲉⲧⲉ ⲛⲟⲩϥ ⲛⲉ ⲛⲣⲱⲙⲉ ⲛⲟⲩϥ ⲛⲉ 
ⲡϩⲟⲙⲛⲧ ⲙⲛ ⲡⲛⲟⲩⲃ ⲙⲛ ϩⲛⲁⲁⲩ ⲛⲓⲙ ⲉⲩϯ ⲉⲟⲟⲩ ⲛⲁϥ ⲉⲩⲧⲱⲃϩ ⲙⲙⲟϥ 
ⲉⲩϣⲡ ϩⲙⲟⲧ ⲉϫⲛ ⲛⲉϥⲁⲅⲁⲑⲟⲛ ⲧⲏⲣⲟⲩ ⲛⲥⲱⲙⲁⲧⲓⲕⲟⲛ <pb xml:id="ⲩ︦ⲕ︦ⲍ︦"/> ⲙⲛ ⲛⲉ 
ⲡⲛⲉⲩⲙⲁⲧⲓⲕⲟⲛ ⲛⲉⲧϣⲟⲟⲡ ⲙⲉⲛ ⲛⲁⲩ ⲉⲧⲣⲉϥⲥⲙⲟⲩ ⲉⲣⲟⲟⲩ ⲡⲉⲩϩⲏⲧ ⲇⲉ ⲁⲩⲱ 
ⲧⲉⲩⲯⲩⲭⲏ ⲉⲧⲣⲉϥⲙⲁϩⲟⲩ ⲛⲣ ⲡⲙⲉⲉⲩⲉ ⲛⲓⲙ ⲛⲇⲓⲕⲁⲓⲟⲥⲩⲛⲏ ⲉⲩⲛⲟⲉⲓ ϫⲉ 
ⲉⲩϫⲓ ⲛⲧⲟⲟⲧϥ ⲙⲡⲉⲧⲉ ⲛⲟⲩϥ ⲛⲉ ϩⲛⲁⲁⲩ ⲛⲓⲙ ϣⲁ ϩⲣⲁⲓ ⲉⲩⲟⲃⲟⲗⲟⲥ ⲛⲟⲩⲱⲧ. 
ⲉϣϫⲉ ϯⲛⲁϣϩⲱ ⲉⲓϣⲁϫⲉ ⲉⲧⲃⲉ ⲛⲉⲓϩⲟⲩⲉ ⲃⲟⲧⲉ ⲏ ⲥⲉⲛⲁⲕⲁⲁⲧ ⲉⲓⲛⲁϫⲟⲟⲥ 
ⲛⲧⲉⲓϩⲉ ϫⲉ ϩⲉⲛ ⲙⲁⲕⲁⲣⲓⲟⲥ ⲛⲉ ϩⲉⲛ ⲣⲱⲙⲉ ⲉⲣⲉ ⲡⲛⲟⲩⲧⲉ ⲛⲁϥⲓ ⲡⲉⲓϣⲱⲛⲉ 
ⲙⲛ ⲧⲉϥϩⲙⲙⲉ ⲁⲩⲱ ⲡⲉϥϣⲁϩ ⲉⲃⲟⲗϩⲛ ⲛⲉⲩⲕⲉⲉⲥ ⲙⲛ ⲧⲉⲩⲥⲁⲣⲝ. ⲟⲩⲟⲉⲓ ⲇⲉ 
ⲛⲛⲉⲧϥⲛⲁⲧⲙϩⲟ ⲁⲩⲱ ⲛϥϫⲉⲣⲟ ϩⲛ ⲛⲟⲩⲟⲩ ⲛϥⲧⲙⲟϣⲙⲉϥ. ⲙⲟⲛⲟⲛ ⲉϣⲁⲩ
 
ⲕⲱⲧ ⲁⲛ ⲙⲡⲏⲓ ⲙⲡϫⲟⲉⲓⲥ ⲡⲛⲟⲩⲧⲉ ϫⲉ ⲉⲛⲁⲙⲟϣⲧϥ ϫⲉ ⲛⲉϥⲥⲟⲩⲧⲱⲛ ⲁⲩⲱ 
ϫⲉ ⲛⲉⲛⲉⲥⲱϥ ⲁⲗⲗⲁ ϫⲉ ⲉⲛⲉⲙⲟϣⲧ ⲁⲛⲟⲛ ⲛϩⲏⲧϥ ϫⲉ ⲉⲛⲟ ⲛⲁϣ ⲛϩⲉ 
ⲙⲡⲁⲧⲛⲃⲱⲕ ⲉⲧⲙⲥⲱⲧ ⲉⲕⲧⲟⲛ ⲉⲣⲟϥ ϫⲉ ⲉⲛⲉⲕⲧⲟⲛ ⲉⲣ ⲕⲉϩⲱⲃ ⲉϥⲙⲡϣⲁ 
ⲛⲧⲙⲉⲧⲁⲛⲟⲓⲁ . 
 
ⲭ︦ⲓ︦ 

<pb xml:id="ⲛ︦ⲅ︦"/> ⲧⲉⲧⲛⲧⲣⲩⲫⲏ ⲧⲉⲧⲛⲥⲡⲁⲧⲁⲗⲁ ϩⲙ ⲡⲟⲩⲱⲙ ⲙⲛ ⲡⲥⲣϥⲉ ⲉⲧⲟϣ 
ⲧⲉⲧⲛⲟ ⲛⲁⲧⲥⲉⲓ ⲧⲉⲧⲛⲣ ⲡⲕⲉⲙⲉϩ ⲛⲟⲣⲅⲏ ⲉϩⲟⲩⲛ ⲉⲛϩⲏⲕⲉ ⲉⲧⲟ ⲛϩⲙϩⲁⲗ 
ⲛⲏⲧⲛ ⲧⲉⲧⲛⲡⲓⲑⲉ ⲁⲛ ⲉϯ ⲙⲡⲉⲧⲛⲟⲉⲓⲕ ⲙⲡⲉⲧϩⲕⲁⲉⲓⲧ ⲏ ⲉϯ ϩⲱⲱϥ ⲙⲡⲉⲧⲕⲏ 
ⲕⲁϩⲏⲩ. ⲛⲧⲁⲓⲧⲁⲙⲱⲧⲛ ⲉⲛⲉⲛⲧⲁⲓϫⲟⲟⲩ ⲛⲛⲉⲧⲙⲙⲁⲩ ϫⲉⲕⲁⲥ ⲛⲧⲱⲧⲛ ⲛⲥⲟⲫⲟⲥ 
ϩⲙ ⲡⲉⲩϩⲏⲧ ⲉⲧⲉⲧⲛⲁⲣⲁϣⲉ ⲛϩⲟⲩⲟ ⲉϫⲛ ⲧⲉⲧⲛⲡⲓⲥⲧⲓⲥ ⲉⲧⲟⲩⲟϫ . ϩⲟⲓⲛⲉ ⲇⲉ 
ⲟⲛ ⲉⲩϫⲱ ⲙⲙⲟⲥ ϩⲛ ⲧⲉⲩⲙⲛⲧⲁⲧⲛⲁϩⲧⲉ ϫⲉ ⲓⲱϩⲁⲛⲛⲏⲥ ⲡⲃⲁⲡⲧⲓⲥⲧⲏⲥ ⲥⲟⲟⲩⲛ 
ⲁⲛ ϫⲉ ⲓ︦ⲥ︦ ⲡⲉ ⲡⲉⲭ︦ⲥ︦. ⲛⲧⲁⲩϫⲉ ⲡⲁⲓ ⲇⲉ ⲉⲃⲟⲗϫⲉ ⲁⲩⲥⲱⲧⲙ ⲉⲡϣⲁϫⲉ ⲉⲧⲥⲏϩ 
ϩⲙ ⲡⲉⲩⲁⲅⲅⲉⲗⲓⲟⲛ ϫⲉ ⲁ ⲓⲱϩⲁⲛⲛⲏⲥ ϫⲟⲟⲩ ϣⲁⲣⲟϥ ⲛⲛⲉϥⲙⲁⲑⲏⲧⲏⲥ ϫⲉ 
ⲛⲧⲟⲕ ⲡⲉⲧⲛⲏⲩ ϫⲉ ⲧⲁⲣⲉⲛϭⲱϣⲧ ϩⲏⲧϥ ⲛⲕⲉⲟⲩⲁ ⲙⲡⲟⲩⲉⲓⲙⲉ ϫⲉ ⲛⲧⲁϥϫⲟ
ⲟⲩ ⲁⲛ ϣⲁ ⲡⲥⲱⲧⲏⲣ ⲛϭⲓ ⲓⲱϩⲁⲛⲛⲏⲥ ϫⲉⲕⲁⲥ ⲉϥⲛⲁⲥⲟⲩⲱⲛϥ ϫⲉ ⲡϫⲟⲉⲓⲥ ⲡⲉ 
ⲁⲗⲗⲁ ϫⲉⲕⲁⲥ ⲡⲉⲧⲥⲕⲁⲛⲇⲁⲗⲓⲍⲉ ϩⲙ ⲡⲥⲱⲧⲏⲣ ⲉⲩⲛⲁⲥⲟⲩⲱⲛϥ ϩⲙ ⲡⲧⲣⲉϥⲣ 
 
ⲙⲛⲧⲣⲉ ϩⲁⲣⲟϥ ⲙⲙⲓⲛ ⲙⲙⲟϥ ϫⲉ ⲛⲧⲟϥ ⲡⲉ ⲡϫⲟⲉⲓⲥ. ⲧⲉⲧⲛⲟⲩⲱϣ ⲉⲉⲓⲙⲉ ϫⲉ 
ⲛⲧⲁ ⲛⲁⲓ ϣⲱⲡⲉ ⲉⲧⲃⲉ ⲡⲁⲓ ϫⲉ ⲉⲣⲉ ⲡϩⲱⲃ ⲛⲁⲟⲩⲱⲛϩ ⲉⲃⲟⲗ ⲛϩⲟⲩⲟ ϫⲉ ⲛⲧⲟϥ 
ⲡⲉ ⲡⲉⲭ︦ⲥ︦ ⲥⲱⲧⲙ <pb xml:id="ⲛ︦ⲇ︦"/> ⲡⲉϫⲁϥ ⲛϭⲓ ⲡϫⲟⲉⲓⲥ ⲛⲙⲙⲁⲑⲏⲧⲏⲥ ⲛⲓⲱϩⲁⲛⲛⲏⲥ 
ϫⲉ ⲃⲱⲕ ⲛⲧⲉⲧⲛϫⲓ ⲡⲟⲩⲱ ⲛⲓⲱϩⲁⲛⲛⲏⲥ ⲛⲛⲉⲛⲧⲁⲧⲉⲧⲛⲛⲁⲩ ⲉⲣⲟⲟⲩ ⲙⲛ 
ⲛⲉⲛⲧⲁ ⲧⲉⲧⲛⲙⲁⲁϫⲉ ⲥⲟⲧⲙⲟⲩ ϫⲉ ⲛⲃⲗⲗⲉ ⲛⲁⲩ ⲉⲃⲟⲗ ⲛϭⲁⲗⲉ ⲙⲟⲟϣⲉ 
ⲛⲉⲧⲥⲟⲃϩ ⲧⲃⲃⲟ ⲛⲁⲗ ⲥⲱⲧⲙ ⲛⲉⲙⲡⲟ ϣⲁϫⲉ ⲛⲉⲧⲙⲟⲟⲩⲧ ⲧⲱⲟⲩⲛ ⲛϩⲏⲕⲉ 
ⲥⲉⲉⲩⲁⲅⲅⲉⲗⲓⲍⲉ ⲛⲁⲩ ⲁⲩⲱ ⲛⲁⲓⲁⲧϥ ⲙⲡⲉⲧⲉ ⲛϥⲥⲕⲁⲛⲇⲁⲗⲓⲍⲉ ⲁⲛ ϩⲣⲁⲓ ⲛϩⲏⲧ. 
ⲉⲛⲉ ⲛⲧⲁϥϫⲟⲟⲥ ϫⲉ ⲟⲩⲟⲓ ⲙⲡⲉⲛⲧⲁϥⲥⲕⲁⲛⲇⲁⲗⲓⲍⲉ ϩⲣⲁⲓ ⲛϩⲏⲧ ⲛⲉⲣⲉ ϩⲟⲓⲛⲉ 
ⲛⲁⲇⲓⲥⲧⲁⲍⲉ ϫⲉ ⲙⲡⲉϥⲥⲟⲩⲱⲛϥ ⲁⲗⲗⲁ ⲛⲧⲁϥⲙⲁⲕⲁⲣⲓⲍⲉ ⲙⲙⲟϥ ⲡⲉϫⲁϥ ϫⲉ 
ⲛⲁⲓⲁⲧϥ ⲙⲡⲉⲧⲉ ⲛϥⲛⲁⲥⲕⲁⲛⲇⲁⲗⲓⲍⲉ ⲁⲛ ϩⲣⲁⲓ ⲛϩⲏⲧ. ⲏ ⲉⲣⲉ ⲓⲱϩⲁⲛⲛⲏⲥ 
ⲛⲁⲁⲣⲛⲁ ⲙⲙⲟϥ ⲙⲁⲩⲁⲁϥ ϫⲉ ⲛϥⲥⲟⲟⲩⲛ ⲁⲛ ϫⲉ ⲓ︦ⲥ︦ ⲡⲉ ⲡⲉⲭ︦ⲥ︦ ⲉⲣⲉ ⲡⲉⲩ
ⲁⲅⲅⲉⲗⲓⲥⲧⲏⲥ ⲣ ⲙⲛⲧⲣⲉ ϩⲁⲣⲟϥ ϫⲉ ⲛⲉ ⲛⲉⲧⲙⲙⲁⲩ ⲁⲛ ⲡⲉ ⲡⲟⲩⲟⲉⲓⲛ ⲉⲧⲉ 
ⲓⲱϩⲁⲛⲛⲏⲥ ⲡⲉ ⲁⲗⲗⲁ ϫⲉⲕⲁⲥ ⲛⲧⲟϥ ⲉϥⲉⲣ ⲙⲛⲧⲣⲉ ⲉⲧⲃⲉ ⲡⲟⲩⲟⲉⲓⲛ ⲉⲧⲉ ⲡϫⲟⲉⲓⲥ 
ⲡⲉ. ⲏ ⲛⲧⲟϥ ⲁⲛ ⲡⲉⲧϫⲱ ⲙⲙⲟⲥ ϫⲉ ⲁⲛⲟⲕ ⲡⲉ ⲧⲉⲥⲙⲏ ⲙⲡⲉⲧⲱϣ ⲉⲃⲟⲗ ϩⲓ 
 
ⲡϫⲁⲓⲉ ϫⲉ ⲥⲃⲧⲉ ⲧⲉϩⲓⲏ ⲙⲡϫⲟⲉⲓⲥ ⲥⲟⲟⲩⲧⲛ ⲛⲉϥⲙⲁ ⲙⲙⲟⲟϣⲉ ⲉϥⲛⲁⲕⲉⲗⲉⲩⲉ 
ϫⲉ ⲥⲃⲧⲉ ⲧⲉϩⲓⲏ ⲙⲡⲉⲧⲉ ⲛϥⲥⲟⲟⲩⲛ ⲙⲙⲟϥ <note note="sic exit">.</note>
<pb xml:id="ⲛ︦ⲑ︦"/> ⲧⲉϥⲡⲗⲁⲛⲏ. ⲁⲓⲟⲩⲱϣⲃ ⲡⲉϫⲁⲓ ⲛⲁϥ ϫⲉ ⲁⲗⲏⲑⲱⲥ ⲕⲁ ⲙⲙⲛⲧⲣⲉ 
ⲉⲣⲟⲕ ⲙⲁⲩⲁⲁⲕ ϫⲉ ⲛⲉⲛⲧⲁ ⲡⲛⲟⲩⲧⲉ ϫⲟⲟⲩ ⲉⲧⲃⲉ ⲧⲉⲧⲛⲙⲓⲛⲉ ⲛⲣⲱⲙⲉ ⲉⲩϫⲱⲕ 
ⲉⲃⲟⲗ ⲉϩⲣⲁⲓ ⲉϫⲱⲕ ϫⲉ ϯⲛⲁⲧⲁⲕⲟ ⲛⲧⲥⲟⲫⲓⲁ ⲛⲛⲥⲟⲫⲟⲥ ⲧⲁⲁⲑⲉⲧⲉⲓ ⲛⲧⲙⲛⲧ
ⲥⲁⲃⲉ ⲛⲛⲥⲁⲃⲉⲉⲩ ⲁ ⲡⲛⲟⲩⲧⲉ ⲅⲁⲣ ϩⲱⲡ ⲉⲣⲱⲧⲛ ⲛⲛⲉϩⲃⲏⲩⲉ ⲙⲡⲉⲟⲟⲩ ⲛⲧⲉϥ
ϭⲟⲙ ⲛⲑⲉ ⲉⲧⲉϥϫⲱ ⲙⲙⲟⲥ ϫⲉ ⲛⲁⲓ ⲁⲕϩⲟⲡⲟⲩ ⲉⲛⲥⲟⲫⲟⲥ ⲙⲛ ⲛⲥⲁⲃⲉⲉⲩ 
ⲁⲕϭⲟⲗⲡⲟⲩ ⲇⲉ ⲉⲃⲟⲗ ⲛⲛϣⲏⲣⲉ ϣⲏⲙ ⲁϩⲉ ⲡⲁⲓⲱⲧ. ⲡⲉϫⲁⲓ ⲇⲉ ⲟⲛ ⲛⲁϥ ϫⲉ 
ⲙⲡⲱⲕ ⲁⲛ ⲡⲉⲧⲥⲁⲃⲉ ⲉⲓⲁⲧⲛ ⲉⲃⲟⲗ ϫⲉ ⲉⲣⲉ ⲛⲉⲧⲙⲟⲟⲩⲧ ⲛⲁⲧⲱⲟⲩⲛ ⲛⲁϣ ⲛϩⲉ 
ⲉⲕⲥⲃⲧⲱⲧ ⲅⲁⲣ ⲉϫⲓ ⲃⲉⲉⲕⲉ ⲙⲙⲓϣⲉ ϫⲉ ⲉⲕⲛⲁⲧⲁⲕⲟ ⲙⲡϩⲁⲡ ⲉⲧⲥⲟⲩⲧⲱⲛ.
ϯⲛⲁϫⲱ ⲇⲉ ⲛⲁⲕ ⲙⲡⲉⲓϣⲁϫⲉ ⲉⲛϩⲛⲁⲓ ⲁⲛ ⲉϫⲟⲟϥ ⲉⲧⲉ ⲡⲁⲓ ⲡⲉ ϫⲉ ⲡⲉⲓϩⲱⲃ 
ⲙⲙⲛⲧⲁⲧⲛⲁϩⲧⲉ ⲛⲧⲁⲕϫⲟⲟϥ ϥϩⲙ ⲡⲁϩⲏⲧ ⲉⲓⲥ ϩⲛ ⲣⲟⲙⲡⲉ ϫⲉ ⲛⲧⲟϥ ⲡⲉ 
ⲧⲉⲧⲛⲡⲗⲁⲛⲁ ⲛϩⲏⲧϥ ⲛⲑⲉ ⲧⲉⲛⲟⲩ ⲛⲧⲁⲕϫⲟⲟⲥ ϫⲉ ⲛⲅⲛⲁⲩ ⲁⲛ ϫⲉ ϣⲁⲣⲉ 
 
ⲧⲃⲗⲃⲓⲗⲉ ⲛⲥⲟⲩⲟ ⲙⲟⲩ ⲛⲉⲥⲣ ⲕⲁϩ ⲛⲧⲉ ⲧⲣⲟⲟⲩⲉ ⲉⲓ ⲉϩⲣⲁⲓ ⲛϩⲏⲧⲥ ⲧⲁⲓ ⲟⲛ 
ⲧⲉ ⲑⲉ ⲡⲉϫⲁⲕ ⲉⲧⲉ ⲟⲩⲛ ⲕⲉⲥⲱⲙⲁ ⲛⲏⲩ ϩⲙ ⲡⲉϩⲟⲟⲩ ⲛⲧⲁⲛⲁⲥⲧⲁⲥⲓⲥ ⲛⲧⲉ ⲡⲁⲓ 
ⲧⲉⲛⲟⲩ ⲉⲧⲛⲛϩⲏⲧϥ ⲣ ⲕⲁϩ <pb xml:id="ⲝ︦"/> ⲛϥⲧⲙϣⲱⲡⲉ ϩⲟⲗⲱⲥ ⲉⲕⲉⲓⲛⲉ ⲙⲡϣⲁϫⲉ 
ⲙⲡⲁⲡⲟⲥⲧⲟⲗⲟⲥ ⲉϩⲟⲩⲛ ϫⲉ ⲁϥϫⲟⲟⲥ ϫⲉ ⲡⲁⲑⲏⲧ ⲛⲧⲟⲕ ⲡⲉ ϣⲁⲕϫⲟϥ ⲙⲉϥ
ⲱⲛϩ ⲉⲓⲙⲏⲧⲉⲓ ⲛϥⲙⲟⲩ ⲁⲩⲱ ⲡⲥⲱⲙⲁ ⲁⲛ ⲉⲧⲛⲁϣⲱⲡⲉ ⲡⲉ ϣⲁⲕϫⲟϥ ⲁⲗⲗⲁ 
ⲟⲩⲃⲗⲃⲓⲗⲉ ⲧⲉ ⲉⲥⲕⲏ ⲕⲁϩⲏⲩ ⲛⲥⲟⲩⲟ ⲏ ⲙⲡⲕⲉⲥⲉⲉⲡⲉ ⲛϭⲣⲟϭ ϣⲁⲣⲉ ⲡⲛⲟⲩⲧⲉ 
ϯ ⲛⲁϥ ⲛⲟⲩⲥⲱⲙⲁ ⲕⲁⲧⲁ ⲑⲉ ⲛⲧⲁϥⲟⲩⲟϣⲥ. ⲉⲛⲅⲙⲟⲕⲙⲉⲕ ⲁⲛ ϫⲉ ⲉϥϫⲱ 
ⲙⲡⲁⲓ ⲉⲧⲃⲉ ⲧϭⲟⲙ ⲙⲡⲛⲟⲩⲧⲉ ⲉⲃⲟⲗϫⲉ ⲧⲱⲉⲧⲱ ⲛⲧⲃⲗⲃⲓⲗⲉ ⲉⲧϩⲁ ⲡⲉⲥⲏⲧ 
ⲙⲡⲕⲁϩ ϫⲉ ⲉⲥⲉⲣ ϩⲓ ⲧⲡⲉ ⲛϥⲥⲱϣ ⲁⲛ ⲙⲡⲥⲱⲙⲁ ⲟⲩⲧⲉ ⲛϥⲛⲟⲩϫⲉ ⲙⲙⲟϥ 
ⲉⲃⲟⲗ ⲁⲛ ⲛⲑⲉ ⲉⲧⲉⲕⲙⲉⲉⲩⲉ ⲉⲣⲟⲥ. ⲉϣϫⲉ ⲛⲧⲁⲕⲥⲱⲣⲙ ⲇⲉ ϩⲛ ⲧⲁⲫⲟⲣⲙⲏ 
ⲙⲡϣⲁϫⲉ ⲙⲡⲁⲡⲟⲥⲧⲟⲗⲟⲥ ϫⲉ ⲙⲡⲉⲕⲉϣϭⲙϭⲟⲙ ⲉⲇⲓⲁⲕⲣⲓⲛⲉ ⲙⲡⲉⲛⲧⲁϥ
ϫⲟⲟⲥ ϫⲉ ⲙⲡⲥⲱⲙⲁ ⲁⲛ ⲉⲧⲛⲁϣⲱⲡⲉ ⲡⲉ ϣⲁⲕϫⲟϥ ⲉⲓⲉ ⲁⲙⲟⲩ ⲛⲧⲟⲟⲩⲛ 
ⲛⲅⲟⲩⲁϩⲕ ⲛⲥⲁ ⲡⲉⲧⲟⲩⲱϣ ⲉⲧⲣⲉⲕϯ ϩⲏⲩ ⲛⲧⲉⲕⲯⲩⲭⲏ ⲛϥⲧⲁⲙⲟⲕ ϫⲉ ⲡⲉⲓ
ⲥⲱⲙⲁ ⲡⲁⲓ ⲡⲉⲧⲛⲁⲧⲱⲟⲩⲛ ϩⲛ ⲧⲁⲛⲁⲥⲧⲁⲥⲓⲥ ⲛⲑⲉ ⲛⲧⲁϥϫⲟⲟⲥ ⲛϭⲓ ⲡϫⲟⲉⲓⲥ 
 
ⲓ︦ⲥ︦ ϫⲉ ⲙⲡⲣⲣ ϣⲡⲏⲣⲉ ⲙⲡⲁⲓ ϫⲉ ⲟⲩⲛ ⲟⲩⲟⲩⲛⲟⲩ ⲛⲏⲩ ⲉⲣⲉ ⲟⲩⲟⲛ ⲛⲓⲙ ⲉⲧϩⲛ 
ⲛⲧⲁⲫⲟⲥ ⲛⲁⲥⲱⲧⲙ ⲉⲧⲉϥⲥⲙⲏ ⲁⲩⲱ ⲛⲥⲉⲉⲓ ⲉⲃⲟⲗ. ⲏ ⲉϣϫⲉ ⲕⲁⲧⲁ ⲡⲉⲕϣⲁϫⲉ 
ⲕⲉⲥⲱⲙⲁ ⲡⲉⲧⲛⲁϯ ⲟⲩⲱ ⲉ <note note="sic exit">.</note>

 
ⲭ︦ⲓ︦ⲓ︦ 

<pb xml:id="ⲓ︦ⲑ︦"/> ⲣⲉ ⲡϫⲟⲉⲓⲥ ⲛⲁϫⲛⲉ ⲡⲁⲥⲉⲃⲏⲥ ⲙⲛ ⲡⲇⲓⲕⲁⲓⲟⲥ ⲧⲁⲓ ⲧⲉ ⲑⲉ ⲉⲧⲉⲣⲉ 
ⲡϫⲟⲉⲓⲥ ⲛⲁϫⲛⲉ ⲡⲁⲣⲭⲏⲅⲟⲥ ⲙⲛ ⲛⲉⲧϥⲁⲣⲭⲉⲓ ⲉϩⲣⲁⲓ ⲉϫⲱⲟⲩ ϩⲛ ⲟⲩⲙⲛⲧ
ⲧⲩⲣⲁⲛⲛⲟⲥ ⲏ ⲛⲧⲟϥ ϩⲛ ⲟⲩⲙⲛⲧⲇⲓⲕⲁⲓⲟⲥ. ⲁⲩⲱ ⲉϣⲱⲡⲉ ⲛⲧⲟϥ ⲡⲉⲧϫⲓ ⲛⲛⲉⲧ
ⲙⲙⲁⲩ ⲛϭⲟⲛⲥ ⲏ ⲛⲧⲟϥ ⲡⲉⲧⲙⲟⲥⲧⲉ ⲙⲙⲟⲟⲩ ⲏ ⲛⲧⲟⲟⲩ ⲛⲉⲧⲟⲩⲙⲟⲥⲧⲉ 
ⲙⲙⲟϥ ⲏ ⲉⲧϫⲓ ⲙⲙⲟϥ ⲛϭⲟⲛⲥ ⲉⲓⲉ ⲡⲁⲓ ⲁⲩⲱ ⲛⲉⲓⲕⲟⲟⲩⲉ ⲡⲛⲟⲩⲧⲉ ⲛⲁⲕⲣⲓⲛⲉ 
ϩⲛ ⲧⲙⲏⲧⲉ ⲙⲡⲁⲓ ⲙⲛ ⲛⲁⲓ ⲉⲧⲙⲙⲁⲩ ϩⲛ ⲟⲩϩⲁⲡ ⲙⲙⲉ. ⲉⲧⲃⲉ ⲡⲁⲓ ⲉϣϫⲉ 
ⲁⲛⲟⲕ ⲡⲉⲧϫⲓ ⲛⲛⲁⲓ ⲛϭⲟⲛⲥ ⲛⲧⲁⲩⲃⲱⲕ ⲉⲃⲟⲗϩⲓⲧⲟⲟⲧⲛ ⲏ ⲉϣϫⲉ ⲁⲛⲟⲕ ⲡⲉⲧ
ⲙⲟⲥⲧⲉ ⲙⲙⲟⲟⲩ ⲛⲁⲙⲉ ⲉⲓⲫⲑⲟⲛⲉⲓ ⲉⲡⲟⲩϫⲁⲓ ⲛⲧⲉⲩⲯⲩⲭⲏ ⲕⲁⲧⲁ ⲑⲉ ⲛⲧⲟⲩ
ϫⲱ ⲛϭⲓ ⲛⲁⲓ ⲛⲧⲁⲩⲡⲱⲣϫ ⲉⲃⲟⲗ ⲙⲙⲟⲛ ϩⲛ ϩⲉⲛ ⲗⲟⲉⲓϭⲉ ⲙⲙⲛⲧⲣⲉϥϭⲛ 
ⲁⲣⲓⲕⲉ ⲉⲡϣⲁϫⲉ ⲙⲡϫⲟⲉⲓⲥ ⲙⲛ ⲧⲉⲥⲃⲱ ⲛⲛⲉⲅⲣⲁϥⲏ ⲙⲁⲗⲓⲥⲧⲁ ϣⲁⲣⲉ ⲟⲩ
ⲣⲱⲙⲉ ⲉϥⲟⲩⲉϣ ⲡⲱⲣϫ ⲉⲛⲉϥϣⲃⲉⲉⲣ ϣⲓⲛⲉ ⲛⲥⲁ ⲟⲩⲗⲟⲉⲓϭⲉ. ⲙⲙⲟⲛ ⲉϥ
ⲛⲁⲃⲱⲕ ⲉⲃⲟⲗϩⲓⲧⲟⲟⲧⲟⲩ ⲛⲁϣ ⲛϩⲉ ⲉⲓⲙⲏⲧⲓ ⲉⲧⲣⲉϥⲕⲱ ⲛⲥⲱϥ ⲙⲡⲙⲉⲉⲩⲉ 
 
 ⲉⲧⲛⲁⲛⲟⲩϥ ⲛϥⲥⲱϣϥ ⲛⲧⲥⲩⲛⲁⲅⲱⲅⲏ ⲧⲏⲣⲥ ⲕⲁⲧⲁ ⲑⲉ ⲉⲧⲥⲏϩ ϫⲉ ϣⲁⲣⲉ ⲛⲉⲧⲉ 
ⲛⲥⲉⲧⲁⲓⲟ ⲁⲛ ⲛⲥⲟⲟⲩϩⲥ ⲕⲱ ⲛⲥⲱⲟⲩ ⲙⲡϣⲟϫⲛⲉ ⲁⲩⲱ ⲉϣϫⲉ ⲁⲛⲟⲕ ⲡⲉⲧⲑⲙⲕⲟ 
ⲛⲛⲁⲓ ⲛⲧⲉⲓⲙⲓⲛⲉ ⲛⲧⲁⲩⲣ ϣⲙⲙⲟ ⲉⲣⲟⲛ ⲏ ⲉϣϫⲉ ⲟⲩⲛ ϩⲉⲛ ⲕⲟⲟⲩⲉ ϩⲙ ⲡⲙⲁ 
<pb xml:id="ⲕ︦"/> ⲛⲙⲙⲁⲛ ⲉⲩⲙⲉⲉⲩⲉ ⲉⲡⲁⲓ ⲉϩⲟⲩⲛ ⲉⲣⲟⲓ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ϫⲉ 
ⲉⲓⲙⲟⲥⲧⲉ ⲙⲙⲟⲟⲩ ⲏ ⲉⲓⲕⲱⲗⲩⲉ ⲁⲛⲟⲕ ⲙⲙⲟⲟⲩ ⲉⲧⲙⲧⲣⲁⲕⲁⲁⲩ ⲉϣⲙϣⲉ ⲙⲡ
ⲛⲟⲩⲧⲉ ⲕⲁⲧⲁ ⲑⲉ ⲛⲧⲁ ⲛⲁⲓ ⲉⲧⲙⲙⲁⲩ ϫⲟⲟⲥ ⲉⲓⲉ ⲕⲁⲧⲁ ⲑⲉ ⲉⲧⲥⲏϩ ⲙⲡⲣⲧⲣⲉ 
ⲡϫⲟⲉⲓⲥ ⲥⲱⲧⲙ ⲉⲣⲟⲓ ϫⲉ ⲁⲓⲕⲱ ⲛⲟⲩⲕⲁⲕⲓⲁ ϩⲙ ⲡⲁϩⲏⲧ ⲉϩⲟⲩⲛ ⲉⲡⲉⲧϩⲓ
ⲧⲟⲩⲱⲉⲓ ⲉⲧⲣⲁⲙⲉⲥⲧⲱⲟⲩ ⲉⲡϫⲓⲛϫⲏ. ⲁⲩⲱ ⲉϣⲱⲡⲉ ⲛⲉⲧⲙⲙⲁⲩ ⲛⲉⲧⲙⲉⲉⲩⲉ 
ⲉϩⲉⲛ ⲡⲉⲑⲟⲟⲩ ⲉϩⲟⲩⲛ ⲉⲣⲟⲓ ⲉⲧⲣⲉⲩⲙⲉⲥⲧⲱⲓ ⲉⲡϫⲓⲛϫⲏ ⲉϩⲛⲁⲩ ⲏ ⲛⲧⲟϥ 
ⲛⲧⲉⲩϭⲟⲙ ⲁⲛ ⲧⲉ ⲉⲓⲉ ⲡⲛⲟⲩⲧⲉ ⲉϥⲉⲥⲱⲧⲙ ⲉⲣⲟⲟⲩ ϩⲙ ⲡⲙⲁ ⲉⲧⲟⲩⲛϩⲏⲧϥ 
ⲧⲉⲛⲟⲩ ⲁⲩⲱ ⲉϥⲉⲛⲁϩⲙⲟⲩ ⲉϩⲱⲃ ⲛⲓⲙ ⲉϥϩⲟⲟⲩ ⲛϥϯ ϭⲟⲙ ⲛⲁⲩ ϩⲛ ϩⲱⲃ 
ⲛⲓⲙ ⲉⲛⲁⲛⲟⲩϥ. ⲁⲩⲱ ⲉϣⲱⲡⲉ ⲉϩⲛⲁⲓ ⲁⲛ ⲏ ⲙⲡⲁⲟⲩⲱϣ ⲁⲛ ⲡⲉ ⲉⲧⲣⲉ 
ⲡϫⲟⲉⲓⲥ ⲕⲱ ⲛⲁⲩ ⲉⲃⲟⲗ ⲉⲓⲉ ⲕⲁⲧⲁ ⲡⲉⲧⲥⲏϩ ⲙⲁⲣⲉϥϥⲟⲧⲧ ⲉⲃⲟⲗ ϩⲙ ⲡⲉϥ
ϫⲱⲱⲙⲉ ⲛⲛⲉⲓⲥⲟⲧⲡ ⲅⲁⲣ ⲁⲛ ⲛϩⲟⲩⲟ ⲉⲡⲁⲓ ⲛⲧⲁϥϫⲟⲟⲥ ⲉⲩⲇⲓⲕⲁⲓⲟⲥ ⲡⲉ ⲁⲩⲱ 
 
ⲉⲩⲡⲉⲧⲟⲩⲁⲁⲃ ⲡⲉ ⲉϥϫⲱ ⲙⲙⲟⲥ ϫⲉ ⲉϣϫⲉ ⲛⲅⲛⲁⲕⲱ ⲁⲛ ⲉⲃⲟⲗ ⲛⲛⲁⲓ ⲛⲧⲁⲩⲣ 
ⲛⲟⲃⲉ ⲉⲣⲟⲕ ⲁⲩⲱ ⲁⲛⲟⲕ ϩⲱ ⲉⲁⲩⲕⲣⲙⲣⲙ ⲉϩⲟⲩⲛ ⲉⲣⲟⲓ ⲉⲓⲉ ϥⲓⲧ ⲙⲙⲁⲩ ϩⲙ 
ⲡⲉⲕϫⲱⲱⲙⲉ. ⲁⲩⲱ ⲛⲧⲁϥϫⲉ ⲡⲁⲓ ⲛϭⲓ ⲡⲣⲱⲙⲉ ⲙⲡⲛⲟⲩⲧⲉ ϩⲛ ⲟⲩⲙⲕⲁϩ ⲛϩⲏⲧ 
ⲁⲛ ⲙⲙⲁⲧⲉ ⲁⲗⲗⲁ ⲛⲁⲙⲉ ⲡⲉ ⲡⲉϥⲟⲩⲱϣ ⲡⲉ ⲉⲧⲣⲉϥⲕⲱ ⲛⲁⲩ ⲉⲃⲟⲗ ⲁⲩⲱ 
ⲧⲁⲓ ⲧⲉ ⲑⲉ ⲛⲧⲁ ⲡϫⲟⲉⲓⲥ ⲟⲩⲟϣⲃⲉϥ ⲉⲁϥⲡⲓⲑⲉ ⲙⲡⲉϥϩⲏⲧ ⲡⲣⲟⲥ ⲟⲩⲕⲟⲩⲓ ϫⲉ 
ϯⲕⲱ ⲛⲁⲩ ⲉⲃⲟⲗ ⲕⲁⲧⲁ ⲡⲉⲕϣⲁϫⲉ ⲁⲗⲗⲁ ϯⲛⲁⲧⲁⲙⲟⲕ ⲉ <note note="sic exit">.</note> 
 
ⲭ︦ⲓ︦ⲓ︦ⲓ︦ 

<pb xml:id="ⲣ︦ⲅ︦"/> ⲡⲥⲱ ⲙⲡⲛⲉⲩⲙⲁⲧⲓⲕⲟⲛ ⲉϩⲉⲛ ⲧⲣⲟⲫⲏ ⲛⲥⲱⲙⲁⲧⲓⲕⲟⲛ ⲙⲛ ⲟⲩⲥⲱ 
ⲛⲥⲱⲙⲁⲧⲓⲕⲟⲛ ⲡⲣⲱⲙⲉ ⲏ ⲧⲉⲥϩⲓⲙⲉ ⲉⲧⲉⲣⲉ ⲧⲉⲓⲁⲛⲟⲙⲓⲁ ⲛⲁⲉⲓ ⲉⲃⲟⲗϩⲓⲧⲟⲟⲧϥ 
ⲛⲕⲉⲥⲟⲡ ⲟⲛ ϩⲣⲁⲓ ϩⲛ ⲛⲉⲓⲧⲟⲡⲟⲥ ⲙⲛⲛⲥⲁ ⲧⲣⲉⲛϩⲓⲧⲥ ⲙⲙⲁⲩ ⲁⲩⲱ ⲁⲛⲧⲱⲙ 
ⲉⲣⲱⲥ ϩⲛ ϩⲁϩ ⲛϩⲓⲥⲉ ϩⲱⲥⲧⲉ ⲛⲛⲧⲁⲩⲁⲁⲥ ⲉⲁⲁⲩ ⲛϣⲙⲙⲟ ⲉⲣⲟⲛ ⲉⲧⲃⲏⲏⲧⲥ 
ϫⲓⲛ ⲉϥϣⲟⲟⲡ ⲛⲙⲙⲁⲛ ⲛϭⲓ ⲡⲉⲛϣⲟⲣⲡ ⲛⲉⲓⲱⲧ. ⲙⲏ ⲟⲩⲛ ⲛⲁⲏⲧ ⲉⲡⲣⲱⲙⲉ 
ⲉⲧⲙⲙⲁⲩ ⲉⲧⲥⲙⲁⲙⲁⲁⲧ ⲏ ⲛⲉ ⲡϩⲉⲃⲱⲱⲛ ⲡⲉ ⲡⲕⲁⲓⲣⲟⲥ ⲉⲛⲧⲁϥⲱⲡ ⲙⲡⲉⲛ
ⲧⲁϥⲉⲓⲣⲉ <note note="sic">ⲙⲡⲉⲛⲧⲁϥⲉⲓⲣⲉ</note> ⲙⲡⲉⲓϩⲱⲃ ⲉⲩϫⲁϫⲉ ⲉⲧⲉ ⲡⲁⲓ ⲡⲉ ⲉϯ ϩⲛⲁⲁⲩ 
ⲛⲣⲱⲙⲉ ϩⲟⲗⲱⲥ ⲉⲃⲟⲗϩⲛ ⲧⲉⲩⲧⲟ ⲉⲓⲧⲉ ⲣⲱⲙⲉ ⲛⲧⲁⲩ ⲉⲓⲧⲉ ϣⲙⲙⲟ ⲉⲓⲧⲉ 
ϩⲏⲕⲉ ⲉⲓⲧⲉ ⲟⲣⲫⲁⲛⲟⲥ ⲏ ⲣⲱⲙⲉ ⲉϥϣⲱⲛⲉ ⲏ ϭⲁⲗⲉ ⲏ ⲃⲗⲗⲉ ⲏ ϭⲉⲗⲁⲁⲩ 
ⲛⲣⲱⲙⲉ ⲁⲩⲱ ⲡⲉⲧⲛⲁⲧⲟⲗⲙⲁ ⲉⲣ ⲡⲉⲓϩⲱⲃ ϩⲣⲁⲓ ϩⲛ ⲛⲉⲓⲥⲩⲛⲁⲅⲱⲅⲏ ⲛⲟⲩ
ⲟⲉⲓϣ ⲛⲓⲙ ⲉⲣⲉ ⲓ︦ⲥ︦ ⲛⲁⲡⲱϩⲧ ⲙⲡⲉϥⲥⲁϩⲟⲩ ⲁⲩⲱ ⲡⲉϥϭⲱⲛⲧ ⲉϩⲣⲁⲓ ⲉϫⲱⲟⲩ 
 
ⲁⲩⲱ ⲡⲉϥⲥⲙⲟⲩ ⲁⲛ ⲟⲩⲇⲉ ⲡⲉϥⲛⲁ ⲁⲛ ⲛⲑⲉ ⲉⲧⲟⲩⲙⲉⲉⲩⲉ ⲉⲣⲟⲥ. ϩⲉⲛ ⲡⲣⲁⲝⲓⲥ 
ⲛⲉ ⲛⲁⲓ ⲛϩⲉⲛ ⲣⲱⲙⲉ ⲛⲥⲉϩⲩⲡⲟⲧⲁⲥⲥⲉ ⲁⲛ ⲙⲡⲛⲟⲙⲟⲥ ⲛⲧⲕⲟⲓⲛⲱⲛⲓⲁ. ϩⲛⲁⲁⲩ 
ⲛⲓⲙ ⲉϥⲥⲟⲧⲡ ϩⲛⲁⲁⲩ ⲛⲓⲙ <pb xml:id="ⲣ︦ⲇ︦"/> ⲉϥϭⲟϫⲃ ⲉⲓⲧⲉ ⲟⲉⲓⲕ ⲉⲓⲧⲉ ϩⲛⲟ ⲛⲟⲩⲱⲙ ⲉⲓⲧⲉ 
ⲟⲩⲟⲟⲧⲉ ⲉⲓⲧⲉ ϩⲉⲛ ϩⲛⲁⲁⲩ ⲉⲩⲙⲟⲗϩ ⲏ ⲉⲩⲡⲟⲥⲉ ⲏ ϩⲉⲛ ⲧⲓϭⲉ ⲏ ϭⲉⲗⲁⲁⲩ 
ⲛϩⲛⲟ ⲉⲩⲛⲁϣⲱⲡⲉ ⲛⲁⲛ ⲛⲑⲉ ⲉⲛⲧⲁ ⲡϫⲟⲉⲓⲥ ⲥⲃⲧⲟⲟⲧⲟⲩ ⲙⲙⲟⲥ ⲏ ⲧϥⲛⲁⲥⲃ
ⲧⲟⲟⲧⲟⲩ ⲉⲣⲉ ⲛⲉⲧⲟⲩⲏϩ ϩⲛ ⲛⲉⲓⲧⲟⲡⲟⲥ ⲛⲟⲩⲟⲉⲓϣ ⲛⲓⲙ ⲛⲁⲟⲩⲟⲙⲟⲩ ⲙⲛ 
ⲛⲉⲩⲉⲣⲏⲩ ⲁⲩⲱ ⲛⲛⲉ ⲟⲩⲁ ⲏ ϩⲟⲓⲛⲉ ⲟⲩⲉⲙ ⲛⲉⲧⲥⲟⲧⲡ ⲏ ⲛⲉⲧⲛⲁⲛⲁⲛⲟⲩⲟⲩ 
ⲛⲧⲉ ⲕⲉⲟⲩⲁ ⲏ ϩⲉⲛ ⲕⲟⲟⲩⲉ ⲟⲩⲉⲙ ⲛⲉⲧϭⲟϫⲃ ⲏ ⲛⲉⲧⲥⲟϣϥ. ⲁⲩⲱ ⲉⲣⲉ ⲡϣⲱⲱⲧ 
ⲛⲛⲉⲧⲛⲁⲟⲩⲱⲙ ⲛϩⲉⲛ ϩⲛⲁⲁⲩ ⲉⲛⲁⲛⲟⲩⲟⲩ ⲛⲁⲉⲓ ⲉϩⲣⲁⲓ ⲉϫⲛ ⲛⲉⲧⲇⲓⲁⲕⲟⲛⲉⲓ 
ⲏ ⲛⲉⲧⲛⲁⲡⲱϣ ⲛϩⲉⲛ ⲧⲟ ⲁⲩⲱ ⲟⲛ ⲡⲁϣ ⲁϩⲟⲙ ⲛⲛⲉⲧⲛⲁⲟⲩⲱⲙ ϩⲉⲛ 
ϩⲛⲁⲁⲩ ⲉⲩϩⲟⲟⲩ ϫⲉ ⲛⲥⲉϣⲱϣ ⲛϩⲛⲟ ⲛⲓⲙ ⲁⲛ ⲙⲛ ⲛⲉⲩⲉⲣⲏⲩ ⲏ ⲛⲥⲉⲧⲁ
 
ϩⲟⲟⲩ ⲏ ⲛⲧⲟϥ ϫⲉ ⲙⲡⲟⲩϯ ⲛⲁⲓ ⲛⲟⲩⲥⲟⲡ ⲛⲉⲓⲕⲟⲟⲩⲉ ⲇⲉ ⲛⲕⲉⲥⲟⲡ ϣⲁⲧⲛ 
ⲛⲉⲧⲣ ϣⲁⲩ ⲁⲛ ⲉⲟⲩⲟⲙⲟⲩ ⲟⲩⲃⲁⲗ ⲅⲁⲣ ⲙⲡⲟⲛⲏⲣⲟⲥ ⲉϥⲉⲓⲣⲉ ⲙⲡⲥⲱⲙⲁ 
ⲙⲡⲣⲱⲙⲉ ⲛⲕⲁⲕⲉ, ⲏ ⲡⲉⲧⲛⲁⲥⲱⲧ ⲉϥⲓ ⲙⲡⲉⲧⲥⲟⲧⲡ ϩⲓ ⲧⲉⲧⲣⲁⲡⲉⲍⲁ ⲉⲧⲣⲉϥ
ⲟⲩⲟⲙϥ ⲉϥϫⲱ ⲇⲉ ⲛⲛⲉⲧϭⲟϫⲃ ⲉⲡⲉⲧϩⲓⲧⲟⲩⲱϥ ⲉⲓⲧⲉ ϩⲉⲛ ⲟⲉⲓⲕ ⲉⲓⲧⲉ ϩⲉⲛ 
ⲟⲩⲟⲟⲧⲉ ⲉⲛⲁⲛⲟⲩⲟⲩ ⲉⲓⲧⲉ ϭⲉⲗⲁⲁⲩ ⲛϩⲛⲟ ϣⲁ ϩⲣⲁⲓ ⲉⲩϫⲱⲉⲓⲧ ⲛⲟⲩⲱⲧ ⲙⲛ 
ϩⲛⲟ <pb xml:id="ⲣ︦ⲉ︦"/> ⲛⲓⲙ ⲉϣⲁⲩⲕⲁⲁⲩ ϩⲁⲣⲱⲟⲩ ⲛⲛⲉⲥⲛⲏⲩ ⲁⲩⲱ ⲡϩⲙϫ ⲉⲩⲛⲁⲧⲁϩϥ 
ⲙⲡⲉⲓⲙⲁ ⲛⲛⲉⲥⲛⲏⲩ ϩⲱⲟⲩ ⲉⲩϩⲙ ⲡϯⲙⲉ ⲛⲥⲉϫⲟⲟⲩ ⲛⲁⲩ ⲕⲁⲧⲁ ⲥⲟⲡ 
ⲛⲑⲉ ⲉⲧⲟⲩⲧⲱϩ ⲙⲙⲟϥ ⲛⲛⲉⲧⲙⲡⲉⲓⲙⲁ ϫⲉⲕⲁⲥ ⲛⲉⲧⲥⲟⲧⲡ ⲁⲩⲱ ⲛⲉⲧϭⲟϫⲃ 
ⲉⲩⲛⲁⲟⲩⲟⲙⲟⲩ ⲙⲛ ⲛⲉⲩⲉⲣⲏⲩ. ⲁⲩⲱ ϩⲛⲟ ⲛⲓⲙ ⲉⲧⲛⲁϣⲱⲡⲉ ⲙⲡⲓⲙⲁ ⲙⲛ 
ϩⲛⲟ ⲛⲓⲙ ⲉⲧⲛⲁϣⲱⲡⲉ ⲛⲛⲉⲧϩⲙ ⲡⲙⲁ ⲉⲧⲙⲙⲁⲩ ⲉⲩⲛⲁϫⲟⲟⲩⲥⲟⲩ ⲉⲡⲉⲓⲙⲁ 
ⲛⲥⲉⲧⲱϩ ⲙⲙⲟⲟⲩ ⲁⲩⲱ ⲛϯ ⲙⲙⲟⲟⲩ ⲛⲁⲩ ϩⲓ ⲟⲩⲥⲟⲡ ϣⲁⲧⲛ ⲛⲉⲧⲉⲣⲉⲅⲕⲣⲁ
ⲧⲉⲩⲉ ⲙⲙⲟⲟⲩ ⲉⲣⲟⲟⲩ ϩⲙ ⲡⲉⲩⲟⲩⲣⲟⲧ ⲁⲩⲱ ⲡⲏⲣⲡ ⲇⲉ ⲟⲛ ⲛⲧⲉⲡⲣⲟⲥⲫⲟⲣⲁ 
 
ⲉⲧⲟⲩⲧⲱϩ ⲙⲙⲟϥ ⲉⲡⲉⲓⲙⲁ ⲉⲩⲛⲁϫⲟⲟⲩ ⲉⲙⲁⲩ ⲉⲧⲉⲡⲣⲟⲥⲫⲟⲣⲁ ⲛⲟⲩⲟⲉⲓϣ 
ⲛⲓⲙ ⲉⲃⲟⲗ ⲇⲉ ϫⲉ ⲛⲁⲛⲟⲩ ⲡⲛⲁ ⲛⲛⲁϩⲣⲛ ⲙⲙⲛⲧⲛⲁⲏⲧ ⲙⲡⲛⲟⲩⲧⲉ ⲛϩⲟⲩⲟ 
ⲉϩⲁϩ ⲛⲁⲅⲁⲑⲟⲛ ⲏ ⲣⲱ ⲛϩⲟⲩⲟ ⲉⲩⲑⲩⲥⲓⲁ . ⲉⲧⲃⲉ ⲡⲁⲓ ⲉϣϣⲉ ⲉⲛⲉⲧⲟⲩϫⲱ 
ⲙⲙⲟⲥ ⲉⲣⲟⲟⲩ ϫⲉ ⲛⲉⲓⲟⲧⲉ ⲛⲛⲉⲓⲥⲩⲛⲁⲅⲱⲅⲏ ϩⲁⲣⲉϩ ⲉϩⲉⲛ ϩⲛⲁⲁⲩ ⲉⲩⲛⲁⲣ
ⲱⲫⲉⲗⲉⲓ ⲙⲡⲣⲱⲙⲉ ⲉⲧⲥⲟⲟⲩⲛ ϫⲉ ⲉϥϣⲱⲛⲉ ⲛⲁⲙⲉ ⲉⲧⲣⲉϥϫⲱⲛⲧ ⲉⲣⲟⲟⲩ ϣⲁ 
ϩⲣⲁⲓ ⲉⲩⲏⲣⲡ ⲉⲧⲙⲧⲁⲁϥ ⲛⲁϥ ϩⲙ ⲡⲉⲧϩⲟⲟⲩ ⲁⲗⲗⲁ ⲡⲉⲧⲛⲁⲛⲟⲩϥ ⲉⲙⲁⲧⲉ 
ⲁⲩⲱ ⲛⲧⲉⲓϩⲉ ϩⲛ ϩⲛⲟ ⲛⲓⲙ ⲉⲧⲣⲉ <pb xml:id="ⲣ︦︦ϝ︦"/> ⲛⲉⲧⲟⲩⲏϩ ϩⲛ ⲛⲉⲓⲧⲟⲡⲟⲥ ϥⲓ 
ⲡⲣⲟⲟⲩϣ ⲛⲛⲉⲩⲉⲣⲏⲩ ϩⲛ ⲑⲟⲧⲉ ⲛⲓ︦ⲥ︦ ⲉϫⲛ ϫⲓ ϩⲟ ϩⲓ ⲙⲛⲧⲙⲁⲓ ⲧⲟ ⲛϩⲟⲩⲟ. 
ⲁⲩⲱ ⲡⲉⲧⲛⲁⲕⲁ ⲟⲩϩⲛⲟ ⲛⲁϥ ϩⲁ ⲧⲉϥⲉⲝⲟⲩⲥⲓⲁ ⲙⲁⲩⲁⲁϥ ⲉϥϫⲱ ⲙⲙⲟⲥ ϫⲉ 
ⲡⲱⲓ ⲡⲉ ⲕⲁⲛ ⲟⲩⲣⲙ ⲛⲣⲁⲛ ⲡⲉ ϣⲁ ϩⲣⲁⲓ ⲉϩⲉⲛ ⲃⲗⲃⲓⲗⲉ ⲛⲡⲁϩⲣⲉ ⲟⲩϫⲁϫⲉ 
ⲡⲉ ⲉⲧⲕⲟⲓⲛⲱⲛⲓⲁ ϫⲉ ⲁϥⲡⲣϫ ϩⲉⲛ ⲕⲟⲩⲓ ⲛⲁϥ ⲉⲃⲟⲗ. ⲧⲉⲛⲟⲩ ⲟⲩⲛ ϩⲁϩ 
 
ⲛⲁⲡⲣϫ ϩⲉⲛ ⲛⲟϭ ⲛⲁⲩ ⲉⲃⲟⲗ ϩⲣⲁⲓ ⲛϩⲏⲧⲛ. ⲏ ⲙⲡⲉⲧⲛⲛⲁⲩ ⲉϩⲉⲛ ϭⲱⲧϩ 
ϣⲏⲙ ⲉⲛⲉϩ ⲉⲁⲩϣⲱⲡⲉ ϩⲓ ϩⲉⲛ ⲧⲏⲛⲉ ⲁⲩⲃⲟⲣⲃⲣ ⲉⲃⲟⲗ ⲁⲩⲱ ⲁⲩⲟⲩϣⲥ 
ⲉⲃⲟⲗ ⲁⲩⲣ ϩⲉⲛ ⲛⲟⲩϩ ⲛϣⲓ ⲉⲓⲱϩⲉ ⲉⲁ ϩⲁϩ ϫⲓ ⲟⲩⲁ ϩⲓⲧⲛ ⲛϩⲓⲥⲉ ⲁⲩⲱ 
ⲁⲩϩⲟⲟⲩϣ ⲉⲛⲉⲧⲉ ⲙⲡⲟⲩⲣⲟⲉⲓⲥ . ⲡⲉⲧⲛⲁϯ ϫⲣⲟⲡ ⲇⲉ ⲙⲡⲉⲧϩⲓⲧⲟⲩⲱϥ ⲁⲩⲱ 
ⲡⲉϥⲥⲟⲛ ϩⲣⲁⲓ ⲛϩⲏⲧⲛ ⲉⲓⲧⲉ ⲡⲉⲧⲛⲁⲕⲁ ⲟⲩϩⲛⲟ ⲛⲁϥ ϩⲁ ⲧⲉϥⲉⲝⲟⲩⲥⲓⲁ ⲏ 
ⲉⲡⲣϫ ⲟⲩϩⲛⲟ ⲉⲃⲟⲗ ϩⲓ ⲧⲉⲧⲣⲁⲡⲉⲍⲁ ⲉⲓⲧⲉ ϩⲓⲧⲛ ϩⲉⲛ ϣⲁϫⲉ ⲉⲩⲥⲟⲩⲧⲱⲛ 
ⲁⲛ ⲏ ⲛⲧⲟϥ ⲕⲉϩⲱⲃ ⲉⲣⲉ ⲡϫⲟⲉⲓⲥ ⲛⲁⲉⲓⲛⲉ ⲉϩⲣⲁⲓ ⲉϫⲱⲟⲩ ⲛⲧⲗⲩⲡⲏ ⲙⲛ ⲡⲁϣ 
ⲁϩⲟⲙ ⲙⲡⲁⲓ ⲉⲧⲙⲟⲕϩ ⲛϩⲏⲧ ⲉϫⲛ ⲛⲉϩⲃⲏⲩⲉ ⲉⲧϣⲟⲟⲡ ⲁⲩⲱ ⲉⲧⲛⲁϣⲱⲡⲉ 
ϩⲣⲁⲓ ϩⲛ ⲛⲉⲓⲧⲟⲡⲟⲥ. ⲟⲩⲛ ⲣⲱⲙⲉ ⲉϥⲙⲉⲉⲩⲉ ϫⲉ ϥⲉⲓⲣⲉ ⲛⲟⲩϣⲙϣⲉ ⲙⲡ
ⲛⲟⲩ<pb xml:id="ⲣ︦ⲝ︦"/>ⲧⲉ ⲛⲑⲉ ⲛⲛⲉⲧⲉⲣⲉ ⲡⲉⲩⲁⲅⲅⲉⲗⲓⲟⲛ ϣⲁϫⲉ ⲉⲣⲟⲟⲩ ϫⲉ ⲟⲩⲛ ⲟⲩ
ⲟⲩⲛⲟⲩ ⲛⲏⲩ ϩⲟⲧⲉ ⲟⲩⲟⲛ ⲛⲓⲙ ⲉⲧⲛⲁⲙⲟⲩⲟⲩⲧ ⲙⲙⲱⲧⲛ ⲉϥⲛⲁⲙⲉⲉⲩⲉ 
ϫⲉ ⲉϥⲉⲓⲣⲉ ⲛⲟⲩϣⲙϣⲉ ⲙⲡⲛⲟⲩⲧⲉ ⲧⲁⲓ ⲧⲉ ⲑⲉ ⲉϩⲉⲛ ⲣⲉϥϩⲉⲧⲃ ⲯⲩⲭⲏ. 
 
ⲛⲣⲱⲙⲉ ϩⲱⲟⲩ ⲛⲉ ⲛⲁⲓ ⲉⲧⲛⲁϯ ⲥⲃⲱ ϩⲣⲁⲓ ⲛϩⲏⲧⲛ ⲉⲧⲙϩⲁⲣⲉϩ ⲉⲛ
ϣⲁϫⲉ ⲉⲧⲥⲏϩ ⲛⲁⲛ. ⲟⲩⲛ ⲣⲱⲙⲉ ⲉⲩⲁⲥⲉⲃⲏⲥ ⲡⲉ ϩⲛ ⲛⲉϥⲥⲃⲟⲟⲩⲉ ⲁⲩⲱ ⲟⲛ 
ϩⲛ ⲛⲉϥⲕⲉϩⲃⲏⲩⲉ ⲉϥϫⲱ ⲙⲙⲟⲥ ϫⲉ ⲛⲛⲉⲥϣⲱⲡⲉ ⲉⲧⲣⲁⲣ ⲛⲟⲃⲉ ⲙⲡⲉⲙⲧⲟ 
ⲙⲡϫⲟⲉⲓⲥ ⲁⲩⲱ ⲉϣⲧⲟⲣⲧⲣ ⲛⲧⲙⲉ ⲙⲡⲉⲙⲧⲟ ⲉⲃⲟⲗ ⲙⲡⲡⲁⲛⲧⲟⲕⲣⲁⲧⲱⲣ ⲉϥϫⲓ 
ϭⲟⲗ ⲛⲧⲟϥ ⲉⲧⲙⲉ ⲁⲩⲱ ⲉϥϣⲧⲟⲣⲧⲣ ⲙⲙⲟⲥ ⲛⲑⲉ ⲛⲉⲗⲓⲟⲩⲥ ⲧⲁⲓ ⲧⲉ ⲑⲉ 
ⲉϩⲉⲛ ⲁⲥⲉⲃⲏⲥ ϩⲱⲟⲩ ⲛⲉ ⲛⲉⲧⲛⲁⲕⲧⲟ ⲙⲡϩⲏⲧ ⲛϩⲉⲛ ⲣⲱⲙⲉ ⲉⲃⲟⲗ ⲛⲛⲉⲧⲥⲏϩ 
ⲛⲁⲛ. ⲛⲟⲩⲟⲉⲓϣ ⲛⲓⲙ ⲡⲉϥⲧⲟⲟⲩ ⲛⲥⲁⲃⲃⲁⲧⲟⲛ ⲉϣⲁⲛⲥⲱⲟⲩ ⲛϩⲏⲧⲟⲩ ⲧⲉ
ⲣⲟⲙⲡⲉ ⲛⲛⲉⲩⲕⲁ ⲣⲱⲙⲉ ⲉϭⲱ ϩⲁϩⲧⲏⲩ ϣⲁ ϩⲣⲁⲓ ⲉⲛⲉⲧⲁⲓⲧⲉⲓ ⲉⲁⲁⲩ ⲙⲙⲟ
ⲛⲟⲭⲟⲥ ⲁⲩⲱ ⲉⲥⲱⲧⲙ ⲛϣⲁϫⲉ ⲛⲛⲉⲅⲣⲁⲫⲏ ⲁⲛϫⲛⲧ ϩⲱⲃ ⲅⲁⲣ ⲛⲓⲙ 
ⲧⲛⲟⲃⲣⲉ ⲧⲉ ⲧⲁⲓ ⲉⲓⲥ ⲧⲉⲕⲕⲗⲏⲥⲓⲁ ⲅⲁⲣ ⲙⲡϫⲟⲉⲓⲥ ϩⲙ ⲡⲕⲁϩ ⲧⲏⲣϥ ⲁⲩⲱ 
ⲛⲉϥⲛⲟⲙⲟⲥ ⲉⲓⲙⲏⲧⲉⲓ ⲙⲙⲁⲧⲉ ⲉⲛϣⲙⲙⲟ ⲉⲧⲛⲁϭⲟⲓⲗⲉ ⲉⲡⲣⲟ ⲏ ⲛⲧⲟϥ ⲉⲁⲩⲉⲓ 
 
ⲙ<pb xml:id="ⲣ︦ⲏ︦"/>ⲡⲟⲩⲉ ⲉⲧⲃⲉ ⲟⲩϩⲱⲃ ⲛⲉⲓⲕⲟⲟⲩⲉ ⲟⲛ ⲉⲩⲛⲁϣⲱⲡⲉ ϩⲛ ⲟⲩⲙⲁ ϩⲁⲣⲓ 
ϩⲁⲣⲟⲟⲩ ⲙⲁⲩⲁⲁⲩ. ⲛⲟⲩⲟⲉⲓϣ ⲛⲓⲙ ϩⲣⲁⲓ ϩⲛ ⲛⲉⲓⲥⲩⲛⲁⲅⲱⲅⲏ ⲥⲕⲏ ⲉϩⲣⲁⲓ 
ⲉⲧⲙⲙⲟ ⲛⲉⲧⲛⲁϭⲟⲓⲗⲉ ⲉⲡⲣⲟ ⲛⲥⲟⲡ ⲥⲛⲁⲩ ⲉⲓⲙⲏⲧⲉⲓ ⲉⲡⲉⲧⲟⲩⲉϣ ⲟⲩⲱⲙ ⲁⲛ 
ϩⲛ ⲡⲉϥⲟⲩⲣⲟⲧ ϫⲉ ⲛⲛⲉⲩϫⲓ ⲟⲩⲁ ⲉⲡⲣⲁⲛ ⲙⲡⲛⲟⲩⲧⲉ ⲉⲧⲃⲉ ⲧⲉⲩⲙⲛⲧϭⲱⲃ ⲁⲩⲱ 
ⲛⲛⲉⲩⲁⲛⲁⲅⲕⲁⲍⲉ ⲛⲣⲱⲙⲉ ⲉⲛⲕⲟⲧⲕ ⲛⲟⲩⲉϣ ⲛⲟⲩⲱⲙ ϩⲛ ⲛⲉⲧⲛⲁⲉⲓ ⲉⲡⲙⲁ 
ⲙⲡⲣⲟ ⲕⲁⲛ ⲉⲡⲉϩⲙⲉ ⲛϩⲟⲟⲩ ⲡⲉ ⲏ ⲡⲛⲟϭ ⲙⲡⲁⲥⲭⲁ ⲏ ⲛⲧⲟϥ ⲕⲉϩⲟⲟⲩ ⲉⲓ
ⲙⲏⲧⲉⲓ ⲉⲡⲉⲧⲟⲩⲉϣ ϭⲱ ⲙⲁⲩⲁⲁϥ. ⲁⲩⲱ ⲡⲥⲁⲃⲃⲁⲧⲟⲛ ⲉⲧⲉ ϣⲁⲛⲁⲁϥ ⲙⲛⲛⲥⲁ 
ⲡⲉⲛⲧⲏⲕⲟⲥⲧⲏ ⲉϥϣⲁⲛⲣ ⲛⲁⲩ ⲉⲧⲛⲏⲥⲧⲓⲁ ⲉϣϫⲉ ⲟⲩⲛ ϩⲉⲛ ϣⲙⲙⲟ ⲙⲡⲙⲁ 
ⲙⲡⲣⲟ ⲏ ϩⲟⲓⲛⲉ ⲉⲁⲩⲉⲓ ⲙⲡⲟⲩⲉ ⲉⲩⲛⲁⲛⲁⲧⲙⲙⲟⲟⲩ ⲉⲓⲙⲏⲧⲉⲓ ⲉⲡⲉⲧⲟⲩⲉϣ 
ϭⲱ ⲙⲁⲩⲁⲁϥ ϣⲁ ⲣⲟⲩϩⲉ. ⲁⲩⲱ ⲛⲟⲩⲟⲉⲓϣ ⲛⲓⲙ ⲛⲛⲉⲩⲑⲗⲓⲃⲉ ⲛⲣⲱⲙⲉ 
ⲉⲧⲙⲧⲣⲉⲩⲧⲙⲙⲟϥ ⲉⲣϣⲁⲛ ⲧⲛⲏⲥⲧⲉⲓⲁ ϫⲱⲕ ⲡⲉⲥϫⲱⲕ ⲇⲉ ⲡⲉ ⲡⲛⲁⲩ ⲛϫⲡ 
ⲯⲓⲧⲉ ⲉⲧⲃⲉ ⲡⲉⲛⲧⲁϥϭⲟⲓⲗⲉ ⲉⲣⲟⲛ ⲉⲁϥⲉⲓ ϩⲛ ⲟⲩⲕⲁⲩⲙⲁ ϫⲉ ⲛⲛⲉⲩϫⲓ ⲟⲩⲁ 
 
ⲉⲣⲟⲛ ϩⲱⲥ ⲉϣϫⲉ ⲛϯⲥⲟ ⲉⲛⲟⲉⲓⲕ ⲁⲩⲱ ⲛⲥⲉϫⲓ ⲟⲩⲁ ⲉⲣⲟⲟⲩ ⲙⲁⲩⲁⲁⲩ ϩⲙ 
ⲡⲛⲟϭⲛⲉϭ ⲛⲧⲉⲩⲯⲩⲭⲏ ⲏ ⲉⲩⲟ ⲛⲟⲩϫⲉ ⲧⲛⲙⲟⲧⲛⲙⲟⲧⲛ ⲏ ϫⲉ ⲧⲛϩⲟⲥⲉ ⲉⲩ 
<note note="sic exit">.</note>
<pb xml:id="ⲣ︦ⲕ︦ⲑ︦"/> ϫⲉ ϯ ϩⲧⲏⲕ ⲉⲣⲟⲕ ⲁⲩⲱ ⲛⲅϭⲱ ϩⲓϫⲱⲟⲩ ϩⲛ ⲧⲉⲥⲃⲱ ⲉⲕⲉⲓⲣⲉ ⲅⲁⲣ 
ⲙⲡⲁⲓ ⲕⲛⲁⲧⲟⲩϫⲟⲕ ⲙⲛ ⲛⲉⲧⲥⲱⲧⲙ ⲉⲣⲟⲕ. ⲛⲉⲓⲟⲩⲱϣ ⲙⲛ ⲛⲉⲥⲛⲏⲩ ⲉⲧⲣⲉ
ⲧⲉⲧⲛⲣ ⲧⲥⲁⲃⲉ ⲁⲩⲱ ⲛⲧⲉⲧⲛⲥⲟⲟⲩⲛ ⲛⲉⲧϣⲟⲟⲡ ⲛⲏⲧⲛ ⲉⲩⲉⲟⲟⲩ ⲙⲡⲉⲧⲛⲥⲟⲩⲱ
ⲛⲟⲩ ϭⲉ ⲟⲩⲇⲉ ⲙⲡⲉⲧⲛⲉⲓⲙⲉ ϫⲉ ⲟⲩⲛ ϩⲛⲟ ⲉϣⲁⲩⲙⲟⲣϥ ϩⲛ ϩⲁϩ ⲙⲙⲣⲣⲉ 
ⲉⲩⲕⲧⲟ ⲉⲣⲟϥ ⲛϩⲁϩ ⲛⲕⲟⲧⲥ ⲉⲙⲁⲧⲉ ⲛϥⲙⲏⲣ ⲁⲛ ⲟⲩⲇⲉ ⲛϥⲟⲣϫ ⲁⲛ ϩⲟⲗⲱⲥ 
ⲛⲑⲉ ⲙⲡⲉⲛⲧⲁⲩⲙⲟⲣⲉϥ ⲛⲟⲩⲙⲣⲣⲉ ⲛⲟⲩⲱⲧ. ⲉϣⲁⲩϣⲱⲱϭⲉ ⲡⲱⲛⲉ ⲁⲛ ⲏ 
ⲛⲥⲉⲡⲟⲗϩϥ ⲛϭⲓ ⲡⲉⲧⲛⲁϫⲱⲣⲡ ⲉⲣⲟϥ ⲁⲗⲗⲁ ⲉϣⲁⲩϣⲱⲱϭⲉ ⲛⲧⲟⲟⲩ ⲉⲃⲟⲗ
ϩⲓⲧⲟⲟⲧϥ ⲛⲥⲉⲟⲩⲟϣϥ ⲏ ⲡⲗⲩⲅⲏ ⲛⲥⲩⲛⲁⲅⲱⲅⲏ ⲉⲛⲁϣⲉ ⲛⲁⲡⲏⲩⲉ ⲉⲧϯ ⲥⲃⲱ 
ⲛⲁⲩ ⲡⲟⲩⲁ ⲡⲟⲩⲁ ⲙⲛ ⲡⲉϥϣⲁϫⲉ ⲁⲩⲱ ⲡⲉϥⲧⲱϣ ⲁⲩⲱ ⲡⲉⲧϥⲛⲁⲙⲉⲉⲩⲉ 
ⲉⲣⲟϥ ⲉϫⲟⲟϥ ϫⲉ ⲙⲛ ⲟⲩⲁ ⲡⲉ ⲛⲟⲩⲱⲧ ϩⲓϫⲱⲟⲩ ⲁⲩⲱ ⲙⲛ ⲗⲁⲁⲩ ϯ ⲥⲃⲱ 
ⲛⲁⲩ ⲁⲩⲱ ⲙⲛ ⲡⲉⲧⲙⲉⲉⲩⲉ ⲉⲡⲉⲧⲥⲟⲩⲧⲱⲛ. ⲟⲩ ⲛϩⲱⲃ ⲏ ⲛⲧⲱϣ ⲡⲁⲣⲁ ⲡⲟⲩ
 
ⲟⲉⲓϣ ⲡⲉⲧⲉⲣⲉ ⲛⲉⲧϩⲛ ⲛⲓⲧⲟⲡⲟⲥ ⲉⲓⲣⲉ ⲙⲙⲟⲟⲩ ⲁⲛ ⲏ ⲡⲱⲱⲛⲉ ⲙⲙⲟⲟⲩ ϫⲉ 
ⲉⲣⲉ ⲡⲉⲧⲟⲩⲥⲟⲛⲧ ⲉⲃⲟⲗ ϩⲏⲧϥ ⲛⲁⲉⲓ ⲛⲁⲩ ⲉϩⲟⲩⲛ ⲛⲧⲟϥ ϩⲙ ⲡⲟⲩⲟⲉⲓϣ ⲉⲙⲉϣⲧ 
ⲛⲉⲩϩⲃⲏⲩⲉ. ⲏ ⲉϥⲛⲏⲩ ⲉⲣ ⲟⲩ. ⲟⲩⲁ ⲉϥⲕⲱⲧ ⲙⲛ ⲟⲩⲙⲏⲏϣⲉ ⲉⲩϣⲟⲣϣⲣ ⲛⲥⲱϥ 
ⲛⲛⲉⲧϥⲕⲱⲧ ⲙⲙⲟⲟⲩ <pb xml:id="ⲣ︦ⲗ︦"/> ⲉϥⲛⲁϯ ϩⲏⲩ ⲛⲟⲩ ⲛⲥⲁ ϩⲉⲛ ϩⲓⲥⲉ ⲉⲡϫⲓⲛϫⲏ. 
ⲡⲉⲧϣⲟⲣϣⲣ ⲛⲟⲩϫⲟ ϥⲟⲩⲟⲛϩ ⲉⲃⲟⲗ ϫⲉ ϥϣⲟⲣϣⲣ ⲛⲟⲩϫⲟ ⲁⲩⲱ ⲟⲩⲯⲩⲭⲏ 
ⲁⲛ ⲟⲩⲇⲉ ⲧⲱϥ ⲟⲩⲇⲉ ⲧⲁ ⲕⲉⲟⲩⲁ ⲡⲉⲧϣⲟⲣϣⲣ ⲇⲉ ⲛⲛⲉⲧⲟⲩⲕⲱⲧ ⲙⲙⲟⲟⲩ 
ⲉⲃⲟⲗϩⲓⲧⲛ ⲓ︦ⲥ︦ ⲉϥϣⲟⲣϣⲣ ⲛⲧⲉϥⲯⲩⲭⲏ ⲙⲛ ⲧⲉ ϩⲉⲛ ⲕⲟⲟⲩⲉ ⲛⲙⲙⲁϥ ⲁⲩⲱ 
ⲉϥⲧⲁⲩⲟ ⲙⲙⲟϥ ⲉⲡⲉⲥⲏⲧ ⲛⲙⲙⲁϥ. ⲏ ⲡⲛⲟⲩⲧⲉ ⲛⲁϯ ϩⲧⲏϥ ⲁⲛ ⲉⲡⲉⲧⲥⲙⲓⲛⲉ 
ⲛϩⲉⲛ ϩⲃⲏⲟⲩⲉ ⲉⲃⲟⲗϩⲓⲧⲟⲟⲧϥ ⲉϥⲣⲓⲙⲉ ⲉⲣⲉ ϩⲉⲛ ⲕⲟⲟⲩⲉ ⲧⲁⲕⲟ ⲙⲙⲟⲟⲩ 
ⲉⲩⲥⲱⲃⲉ. ⲉⲛⲉ ϩⲛ ⲟⲩⲙⲛⲧϩⲁϩ ⲛϣⲁϫⲉ ⲛⲉⲩⲛⲁϣϭⲙϭⲟⲙ ⲁⲛ ⲛⲁⲡⲁⲧⲁ 
ⲙⲡⲉⲧⲣⲟⲉⲓⲥ ⲟⲩⲃⲉ ⲛⲉⲧϩⲛ ⲛⲉⲓⲧⲟⲡⲟⲥ ⲛⲉ ⲟⲩⲟⲓ ⲛⲁⲩ ⲡⲉ ϩⲙ ⲡⲕⲁⲓⲣⲟⲥ ⲉⲧⲉ 
ⲛⲁⲓⲁⲧⲟⲩ ⲛϩⲏⲧϥ ⲙⲡⲁⲧϥⲉⲓ ⲛϭⲓ ⲡⲕⲁⲓⲣⲟⲥ ⲉⲧⲉ ⲟⲩⲟⲓ ⲛⲁⲩ ⲛϩⲏⲧϥ. ⲛⲛⲉ
ⲣⲱⲙⲉ ⲧⲁⲕⲉ ⲗⲁⲁⲩ ⲛϩⲛⲁⲁⲩ ⲏ ⲉϣⲁⲧⲟⲩ ⲏ ⲉⲡⲁϩⲟⲩ ⲏ ⲉⲟⲩⲟϭⲡⲟⲩ ⲏ 
ⲉⲣⲟⲕⲭⲟⲩ ϣⲁ ϩⲣⲁⲓ ⲉⲛⲉⲧⲁⲣⲭⲉⲓ ⲉϫⲛ ⲛⲉⲓⲧⲟⲡⲟⲥ ⲛⲟⲩⲟⲉⲓϣ ⲛⲓⲙ ⲙⲡⲟⲩ
 
ⲕⲣⲓⲛⲉ ⲛϣⲟⲣⲡ ⲙⲡⲉⲓϩⲱⲃ ϫⲉ ⲧⲁⲕⲉ ⲟⲩⲉⲓⲇⲟⲥ ⲏ ⲉⲟⲩⲉϭⲡ ⲟⲩⲥⲕⲉⲩⲟⲥ ⲙⲡⲟⲩ
ⲙⲉϣⲧ ⲡϣⲁϫⲉ ⲙⲛ ⲛⲓⲙⲛⲧⲙⲛⲧⲣⲉ ⲛⲧⲁⲛϫⲟⲟⲩ. ⲉϣϫⲉ ⲙⲡⲉⲧⲛⲉⲓⲙⲉ ⲛⲧⲱⲧⲛ 
ⲛⲉⲥⲛⲏⲩ ⲉⲡⲉⲛⲧⲁ ⲡⲣⲱⲙⲉ ⲛⲣⲙ ⲛϩⲏⲧ ⲛⲧⲁϥⲛⲕⲟⲧⲕ ⲣ ϩⲟⲩⲟ ⲛⲟⲉⲓ ⲙⲙⲟϥ 
ϫⲉ ⲙⲡⲣⲣ ⲟⲩ <note note="sic exit">.</note> 
<pb xml:id="ⲣ︦ⲟ︦ⲑ︦"/> ⲡⲟⲥ ⲛⲟⲩⲟⲉⲓϣ ⲛⲓⲙ ⲏ ⲟⲩⲥϩⲓⲙⲉ ⲉⲩⲉⲓⲣⲉ ⲙⲡϩⲟ ⲛⲛⲣⲱⲙⲉ ⲏ 
ⲧⲉⲩϭⲓ ⲛϣⲁϫⲉ ⲏ ⲉⲩⲥⲱⲃⲉ ⲛⲥⲱⲟⲩ ⲉⲩⲛⲁⲉⲓⲣⲉ ⲛⲁⲩ ⲕⲁⲧⲁ ⲧⲉϥⲙⲛⲧⲁⲧⲥⲃⲱ 
ⲛϩⲉⲛ ⲉⲡⲓⲧⲓⲙⲓⲁ ⲙⲛ ⲛⲇⲓⲕⲁⲓⲱⲙⲁ ⲉⲧϣⲟⲟⲡ ⲛⲁⲛ. ⲛⲟⲩⲟⲉⲓϣ ⲛⲓⲙ ϩⲣⲁⲓ ϩⲛ 
ⲛⲉⲓⲧⲟⲡⲟⲥ ⲡⲙⲁ ϣⲏⲙ ⲛⲕⲁϩ ⲉⲧⲛϫⲟ ⲙⲙⲟϥ ⲉⲧⲃⲉ ⲧⲉⲭⲣⲉⲓⲁ ⲛⲛⲧⲃⲛⲟⲟⲩⲉ 
ⲉⲩⲛⲁϯ ⲙⲡⲉⲩⲫⲟⲣⲟⲥ ⲁⲩⲱ ⲛⲛⲉⲩⲕⲁ ⲗⲁⲁⲩ ⲛϩⲙⲟⲧ ϩⲓⲱⲱⲛ ⲛⲧⲟⲟⲧⲟⲩ 
ⲛⲛⲉⲓⲙⲓⲛⲉ ⲛⲣⲱⲙⲉ ⲉⲧⲉ ⲛⲁϣⲉ ⲛⲉⲧⲁϣ ⲁϩⲟⲙ ⲉⲣⲟⲟⲩ ⲁⲩⲱ ϫⲉⲕⲁⲥ ⲛⲛⲁⲉϣ
ϭⲙϭⲟⲙ ⲛϫⲡⲓⲟⲟⲩ ϩⲛ ⲟⲩⲡⲁⲣⲣⲏⲥⲓⲁ ⲛⲧⲛϣⲓⲡⲉ ⲁⲛ ϩⲟⲗⲱⲥ ⲙⲁⲗⲗⲟⲛ ⲇⲉ 
ⲉⲕϣⲁⲛⲧⲙϯ ⲛⲁⲩ ϩⲟⲩⲟ ⲉⲡⲉⲩⲫⲟⲣⲟⲥ ϩⲛ ϩⲉⲛ ⲇⲟⲣⲟⲛ ⲉⲕⲛⲁⲣ ⲃⲟⲗ ⲁⲛ 
ⲉⲧⲣⲉⲕϣⲱⲡⲉ ⲛⲁⲩ ⲛϣⲁϫⲉ ⲉⲩⲥⲱⲃⲉ. ⲏ ⲛⲉⲧⲉ ⲙⲉⲩⲥⲉⲓ ⲛⲧⲱⲣⲡ ⲁⲩⲱ ⲛϥⲓ 
 
ⲛⲛⲉⲧⲉ ⲛⲟⲩⲟⲩ ⲁⲛ ⲛⲉ ⲛⲁϣ ⲛϩⲉ ⲛⲥⲉⲛⲁϫⲟⲟⲥ ⲁⲛ ϫⲉ ⲁⲩⲥⲟⲩⲛ ⲡⲉϩⲙⲟⲧ 
ⲧⲱⲛ ⲉⲁ ⲛⲉⲩⲁⲅⲁⲑⲟⲛ ⲗⲟ ⲉⲩϭⲙ ⲙⲁ ϩⲛ ⲛⲉⲛⲏⲓ ⲁⲩⲱ ϫⲉ ⲛⲉⲧⲉ ⲧⲛϭⲙ ⲙⲁ 
ⲁⲛ ⲛⲕⲁⲁⲩ ⲉⲧⲃⲉ ϩⲉⲛ ⲙⲟⲇⲓⲟⲛ ⲛⲓⲱⲧ ⲙⲡⲣⲧⲣⲛϣⲓⲃⲉ ⲙⲡⲉⲟⲟⲩ ⲁⲩⲱ ⲡⲧⲁⲓⲟ 
ⲛⲛⲥⲩⲛⲁⲅⲱⲅⲏ ⲙⲡⲉⲭ︦ⲥ︦. ⲁⲛⲟⲕ ϯⲥⲟⲟⲩⲛ ⲛⲛⲣⲉϥⲥⲉϣ ⲣⲱⲙⲉ ⲉⲧⲙⲙⲁⲩ ⲁⲩⲱ 
ⲧⲉⲧⲛⲁⲥⲟⲟⲩⲛ ⲛⲛⲉⲩϣⲏ<pb xml:id="ⲣⲡ"/>ⲣⲉ ⲉⲃⲟⲗ ⲙⲙⲟⲟⲩ ⲙⲛ ⲛϣⲏⲣⲉ ⲛⲛⲉⲩϣⲏⲣⲉ 
ⲁⲩⲱ ⲉⲧⲉⲧⲛⲁϯ ϩⲧⲏⲧⲛ ⲉⲣⲟⲟⲩ. ⲏ ⲉϣϫⲉ ⲡⲁⲣⲁ ⲕⲉⲕⲟⲩⲓ ⲛⲥⲉⲧⲣⲉⲩⲡⲱϩⲧ ϩⲁϩ 
ⲛⲥⲛⲟϥ ⲛϩⲏⲕⲉ ⲉⲃⲟⲗ ⲛⲑⲉ ⲛⲧⲁⲩⲧⲁⲁⲩ ⲉⲡⲙⲟⲩ ⲉⲧⲃⲉ ⲧⲉⲩⲙⲛⲧⲙⲁⲓ ϩⲏⲩ 
ⲛϣⲗⲟϥ ⲉⲧⲣ ϩⲱⲃ ⲛⲁⲩ ⲛϫⲓⲛϫⲏ ⲛⲥⲉϯⲥⲟ ⲉⲥⲉϣ ⲧⲏⲩⲧⲛ ⲛⲧⲱⲧⲛ. ⲏ ⲉⲧⲉⲧⲛⲟ 
ⲛⲁⲧⲥⲟⲟⲩⲛ ⲉⲧⲉⲩⲕⲁⲕⲓⲁ ⲧⲏⲣⲥ ⲛⲧⲁⲩⲕⲱⲧⲉ ⲛⲥⲁ ⲑⲉ ⲛⲁⲁⲁⲥ ⲙⲡⲉⲧⲛⲥⲟⲛ ϫⲉ 
ϥϫⲱ ⲙⲙⲟⲥ ϫⲉ ⲛⲧⲱⲧⲛ ϩⲉⲛ ⲡⲟⲛⲏⲣⲟⲥ ϫⲉ ⲧⲉⲧⲛⲑⲙⲕⲟ ⲛⲛϩⲏⲕⲉ ⲙⲁⲗⲓⲥⲧⲁ 
ⲛⲧⲁⲩⲕⲱⲧⲉ ⲛⲥⲁ ⲑⲉ ⲛⲁⲁⲥ ⲛⲛϩⲏⲕⲉ ⲉⲧⲃⲉ ⲡⲉⲧⲛⲥⲟⲛ ⲉⲁ ⲡⲛⲟⲩⲧⲉ ϭⲉ ϫⲟⲟⲣⲟⲩ 
ⲉⲃⲟⲗ ϩⲙ ⲡⲉⲩϣⲟϫⲛⲉ ⲙⲙⲛⲧⲁⲥⲉⲃⲏⲥ ⲉⲩϣⲁⲛϭⲛ ϩⲉⲛ ⲣⲱⲙⲉ ⲉⲩⲙⲉ ⲏ ⲉⲩⲟ 
 
ⲛϣⲃⲏⲣ ⲉϩⲉⲛ ⲣⲉϥⲣ ⲡⲉⲑⲟⲟⲩ ϩⲣⲁⲓ ϩⲛ ⲛⲉⲓⲥⲩⲛⲁⲅⲱⲅⲏ ⲉⲩϯ ⲉϫⲛ ⲛⲉⲧⲕⲱ 
ⲛⲥⲱⲟⲩ ⲛⲛⲉⲛⲧⲟⲗⲏ ⲉⲧⲕⲏ ⲛⲁⲛ ⲉϩⲣⲁⲓ ⲉⲩⲛⲁⲛⲟϫⲟⲩ ⲉⲃⲟⲗ ϩⲛ ⲛⲉⲓⲥⲩⲛⲁ
ⲅⲱⲅⲏ ϫⲉ ⲛⲁⲓ ⲅⲁⲣ ϩⲟⲟⲩ ⲉⲛⲉⲓⲕⲟⲟⲩⲉ ⲁⲩⲱ ⲛⲉⲓⲕⲟⲟⲩⲉ ϩⲟⲟⲩ ⲉⲛⲁⲓ. ⲉⲩϣⲁⲛ
ⲉⲓⲙⲉ ⲉϩⲉⲛ ⲣⲱⲙⲉ ϩⲣⲁⲓ ⲛϩⲏⲧⲛ ⲛⲟⲩⲟⲉⲓϣ ⲛⲓⲙ ϫⲉ ⲥⲉⲟ ⲛϫⲁϫⲉ ⲉⲛⲉⲩⲉⲣⲏⲩ 
ⲛϣⲟⲙⲛⲧ ⲛϩⲟⲟⲩ ⲁⲩⲱ ϣⲟⲙⲛⲧ ⲁⲛ ⲛⲉⲃⲟⲧ ⲙⲁⲗⲓⲥⲧⲁ ϩⲉⲛ ⲣⲟⲙⲡⲉ ⲉϣⲱⲡⲉ 
ⲟⲩϩⲟⲟⲩⲧ ⲡⲉ ⲉϣⲱⲡⲉ ⲟⲩⲥϩⲓⲙⲉ ⲧⲉ ⲛⲧⲟⲟⲩ ⲁⲩⲱ ⲛⲉⲧⲥⲟⲟⲩⲛ ⲉⲣⲟⲟⲩ ⲉⲩⲛⲁ
ⲉⲓⲣⲉ <pb xml:id="ⲣ︦ⲡ︦ⲁ︦"/> ⲛⲁⲩ ⲕⲁⲧⲁ ⲡⲉⲓⲕⲣⲓⲙⲁ ⲛⲟⲩⲱⲧ ϫⲉ ⲙⲡⲟⲩⲧⲁⲙⲉ ⲧⲥⲩⲛⲁⲅⲱⲅⲏ 
ⲧⲏⲣⲥ ⲁⲩⲱ ⲛⲉⲧⲁⲣⲭⲉⲓ ⲉϫⲱⲟⲩ ⲉϣⲱⲡⲉ ⲥⲣ ⲛⲟⲃⲣⲉ ⲉⲕⲁⲁⲩ ϩⲛ ⲛⲉⲓⲧⲟⲡⲟⲥ 
ϩⲟⲧⲁⲛ ⲉⲩϣⲁⲛⲙⲉϣⲧ ⲡϩⲱⲃ ϩⲓⲧⲙ ⲙⲙⲛⲧⲙⲛⲧⲣⲉ ⲙⲛ ⲛⲉⲥⲛⲛⲩ ⲧⲏⲣⲟⲩ 
ⲛⲧⲟⲟⲩ ⲉⲧⲛⲁⲛⲁⲩ ⲉϣⲱⲡⲉ ⲙⲙⲟⲛ ⲉⲩⲛⲁⲛⲟϫⲟⲩ ⲉⲃⲟⲗ ⲛϩⲏⲧⲛ. ⲉⲩϣⲁⲛϭⲛ 
ϩⲉⲛ ⲣⲱⲙⲉ ϩⲣⲁⲓ ϩⲛ ⲛⲉⲓⲥⲩⲛⲁⲅⲱⲅⲏ ⲛⲟⲩⲟⲉⲓϣ ⲛⲓⲙ ⲉⲩϫⲱ ⲙⲙⲟⲥ ϫⲉ 
ⲧⲛⲛⲁϩⲱⲛ ⲁⲛ ⲉⲛⲧⲱϣ ⲉⲧⲕⲏ ⲛⲁⲛ ⲉϩⲣⲁⲓ ⲉϣⲱⲡⲉ ⲟⲩϩⲟⲟⲩⲧ ⲡⲉ ⲉϣⲱⲡⲉ 
ⲟⲩⲥϩⲓⲙⲉ ⲧⲉ ⲉⲩⲛⲁⲛⲟϫⲟⲩ ⲉⲃⲟⲗ ⲛϩⲏⲧⲟⲩ. ⲉⲣϣⲁⲛ ⲛⲉⲧⲁⲣⲭⲉⲓ ⲉϫⲛ ⲛⲉⲓⲧⲟ
ⲡⲟⲥ ⲛ ϩⲉⲛ ⲣⲱⲙⲉ ⲉϩⲟⲩⲛ ⲉⲣⲟⲟⲩ ⲉⲟⲩⲱϩ ⲛⲙⲙⲁⲩ ⲙⲡⲟⲩⲧⲣⲉⲩϩⲟⲙⲟⲗⲟⲅⲉⲓ 
 
ⲛϣⲟⲣⲡ ⲕⲁⲧⲁ ⲧⲉⲓⲉⲛⲧⲟⲗⲏ ϫⲉⲕⲁⲥ ⲉⲩⲉⲉⲓⲙⲉ ϫⲉ ⲉⲥⲉⲟⲩⲱϣ ⲉϩⲁⲣⲉϩ ⲉⲣⲟⲥ 
ⲉϣⲱⲡⲉ ⲙⲙⲟⲛ ⲛⲥⲉⲧⲙϫⲓⲧⲟⲩ ⲣⲱ ⲥⲉⲛⲁϣⲱⲡⲉ ⲉⲩϩⲟⲟⲩ ⲉⲛⲉⲧⲉ ⲛⲥⲉⲟⲩⲱϣ 
ⲁⲛ ⲉϩⲱⲛ ⲉⲣⲟⲥ ⲁⲩⲱ ⲉⲩϩⲟⲟⲩ ⲉⲛⲉⲧⲡⲁⲣⲁⲃⲁ ⲙⲙⲟⲥ ⲁⲩⲱ ⲛⲥⲉⲙⲡϣⲁ ⲁⲛ 
ⲛⲕⲁⲁⲩ ϩⲛ ⲧⲉⲩⲧⲁⲝⲓⲥ ϩⲉⲛ ϩⲟⲩⲟ ⲃⲗⲗⲉ ⲅⲁⲣ ⲛⲉ ⲉⲩϫⲓ ⲙⲟⲉⲓⲧ ϩⲏⲧⲟⲩ ⲛϩⲉⲛ 
ⲃⲗⲗⲉⲉⲩ ⲉⲩⲑⲓⲏⲩ ⲁⲩⲱ ⲉⲩⲣⲁϩⲧ ⲉϩⲣⲁⲓ ⲉⲡⲉϩⲓⲉⲓⲧ ⲛⲙⲙⲁⲩ ϩⲓ ⲟⲩⲥⲟⲡ. ϩⲱⲃ 
ⲛⲓⲙ ⲉⲧⲉⲧⲛⲁⲁⲁⲩ ϩⲣⲁⲓ ϩⲛ ⲛⲉⲓ<pb xml:id="ⲣ︦ⲡ︦ⲃ︦"/>ⲧⲟⲡⲟⲥ ⲛⲟⲩⲟⲉⲓϣ ⲛⲓⲙ ⲉⲩⲛⲁⲣ 
ϩⲱⲃ ⲛⲙⲙⲁⲩ ⲛϭⲓ ⲛⲉⲩⲁⲣⲭⲏⲅⲟⲥ ⲉⲣⲉ ⲡⲟⲩⲁ ⲡⲟⲩⲁ ⲛⲁ ⲙⲡⲉϥⲙⲁⲕϩ ⲁⲛ 
ⲉⲃⲟⲗ ϩⲁ ⲡⲛⲁϩⲃⲉϥ ⲉⲧⲃⲉ ⲟⲩⲣⲁⲛ ⲛⲥⲉⲕⲁ ⲛⲧⲁⲗⲁⲓⲡⲱⲣⲟⲥ ⲉⲩⲧⲁⲗⲁⲓⲡⲱⲣⲉⲓ 
ϫⲓⲛ ⲟⲩϩⲗⲗⲟ ϣⲁ ⲟⲩϣⲏⲣⲉ ϣⲏⲙ. ⲛⲧⲉⲓϩⲉ ⲟⲛ ⲛⲉ ⲛⲉⲧϩⲙ ⲡϯⲙⲉ ⲭⲱⲣⲓⲥ 
ϣⲱⲛⲉ ⲉⲛⲛⲁⲣ ⲣⲙ ⲛⲟⲩⲉϩ ⲥⲁϩⲛⲉ ⲙⲙⲁⲧⲉ ⲁⲛ ⲁⲗⲗⲁ ⲉⲛⲛⲁⲣ ⲣⲙ ⲛⲉⲓⲣⲉ ⲟⲛ. 
ⲣⲱⲙⲉ ⲛⲓⲙ ⲉⲧⲛⲏⲩ ⲉⲣ ⲙⲟⲛⲁⲭⲟⲥ ⲛⲟⲩⲟⲉⲓϣ ⲛⲓⲙ ⲉⲣⲉ ⲡⲉⲓⲱⲧ ⲛⲛⲉⲧⲟⲩⲏϩ 
ϩⲛ ⲛⲉⲓⲥⲩⲛⲁⲅⲱⲅⲏ ⲛⲁⲇⲟⲕⲓⲙⲁⲍⲉ ⲙⲙⲟⲟⲩ ⲛϣⲟⲣⲡ ⲙⲡⲙⲁ ⲙⲡⲣⲟ ⲛⲧⲥⲩ
ⲛⲁⲅⲱⲅⲏ ⲉⲧϥⲛϩⲏⲧⲥ ⲛϥϫⲓⲧⲟⲩ ⲟⲛ ⲉϩⲟⲩⲛ ϩⲁϩⲧⲏϥ ϩⲙ ⲡⲧⲣⲉϥⲇⲟⲕⲓⲙⲁⲍⲉ 
ⲙⲙⲟⲟⲩ ⲛϩⲱⲃ ⲛⲓⲙ ⲕⲁⲧⲁ ⲛⲉⲛⲕⲁⲛⲱⲛ ⲉⲥϣⲁⲛϣⲱⲡⲉ ⲉⲧⲣⲉϥϫⲟⲟⲩⲥⲟⲩ ⲉⲧ
ⲥⲩⲛⲁⲅⲱⲅⲏ ⲉⲧϩⲁ ⲛϩⲏⲧ ⲉⲩⲛⲁⲃⲱⲕ ⲉⲙⲁⲩ ⲉⲥϣⲁⲛϣⲱⲡⲉ ⲟⲛ ⲉⲧⲣⲉϥⲕⲁⲁⲩ 
 
ϩⲛ ⲧⲥⲩⲛⲁⲅⲱⲅⲏ ⲧⲁⲓ ⲛϥϫⲟⲟⲩ ϩⲟⲓⲛⲉ ⲛϩⲏⲧⲥ ⲉⲧⲁⲓ ⲛϥⲛ ϩⲉⲛ ⲕⲟⲟⲩⲉ ⲉⲧⲉⲓ
ⲥⲩⲛⲁⲅⲱⲅⲏ ⲧⲁⲓ ⲉⲧⲃⲉ ⲛⲭⲣⲉⲓⲁ ⲁⲩⲱ ⲉⲧⲃⲉ ⲧⲛⲟⲃⲣⲉ ⲙⲡⲟⲩⲁ ⲡⲟⲩⲁ ⲛⲧⲟϥ 
ⲉⲧⲛⲁⲩ ⲉϩⲱⲃ ⲛⲓⲙ ⲉⲧⲃⲉ ⲟⲩⲟⲩⲱϣ ⲛⲣⲱⲙⲉ ⲁⲛ ⲟⲩⲇⲉ ⲉⲧⲃⲉ ⲟⲩⲙⲟⲥⲧⲉ ⲁⲛ 
ⲁⲗⲗⲁ ϩⲱⲃ ⲛⲓⲙ ⲉⲧⲃⲉ ⲡⲧⲁϩⲟ ⲉⲣⲁⲧϥ ⲙⲛ ⲡϩⲏⲩ ⲉⲧⲛⲁϣⲱⲡⲉ ⲛⲁⲩ. <pb xml:id="ⲣ︦ⲡ︦ⲅ︦"/> 
ⲉⲧⲃⲉ ⲟⲩⲉⲛ ⲛⲛⲁⲣ ϩⲏⲧ ϣⲏⲙ ⲙⲡⲛⲁⲩ ⲛⲱϣ ⲁⲩⲱ ⲙⲡⲛⲁⲩ ⲛϣⲗⲏⲗ ⲏ 
ⲙⲡⲛⲁⲩ ⲉⲧⲛⲉⲓⲣⲉ ⲛϩⲱⲃ ⲛⲓⲙ ⲛⲇⲓⲕⲁⲓⲟⲥⲩⲛⲏ. ⲛⲓⲙ ⲅⲁⲣ ⲡⲉⲧⲡⲏⲧ ⲛⲥⲱⲛ 
ⲉⲁⲛⲟⲛ ϩⲉⲛ ⲣⲙϩⲉ ⲉⲃⲟⲗϩⲛ ⲧⲙⲛⲧϩⲙϩⲁⲗ ⲛⲑⲩⲗⲏ ⲙⲛ ⲛⲣⲟⲟⲩϣ ⲙⲡⲉⲓ
ⲁⲓⲱⲛ. ⲉⲛϣⲁⲛϭⲱϫⲃ ⲙⲡⲉⲛϣⲗⲏⲗ ⲙⲡⲉϥⲛⲁⲩ ⲛⲧⲛϭⲱϫⲃ ⲙⲡⲱϣ ⲙⲡⲉϥ
ⲛⲁⲩ ⲛⲧⲛϭⲱϫⲃ ⲡⲥⲱⲟⲩϩ ⲙⲡⲉϥⲛⲁⲩ ⲏ ⲛⲧⲛⲧⲣⲉϥⲥⲃⲟⲕ ⲉⲛϫⲱ ⲙⲙⲟⲥ ϫⲉ 
ⲉⲛⲧⲱⲣⲡ ⲛϩⲉⲛ ϩⲃⲏⲩⲉ ⲛⲥⲱⲙⲁⲧⲓⲕⲟⲛ ⲉⲛⲧⲱⲣⲡ ⲙⲙⲟⲟⲩ ⲁⲛ ⲉⲩⲧⲱⲣⲡ 
ⲙⲙⲟⲛ ⲛⲧⲟϥ ⲉϩⲣⲁⲓ ⲉⲣⲟⲟⲩ ϯ ⲛⲁⲡⲱϣ ⲙⲡⲱϣ ⲁⲩⲱ ⲛⲁ ⲡⲉϣⲗⲏⲗ 
ⲙⲡⲉϣⲗⲏⲗ ⲙⲡⲉⲩⲛⲁⲩ ϫⲉ ϩⲉⲛ ⲁⲛⲁⲅⲕⲁⲓⲟⲛ ⲛⲁⲛ ⲛⲉ ⲙⲡⲛⲁⲩ ⲛⲧⲛⲁ
 
ⲛⲁⲅⲕⲏ ϯⲛⲁⲧⲣⲉ ⲭⲣⲓⲁ ⲙⲡⲥⲱⲙⲁ ⲙⲡⲉⲩⲛⲁⲩ ⲉⲛⲥⲟⲟⲩⲛ ϫⲉ ⲧⲛⲁϩⲉ ⲛⲁⲩ.
ⲉⲩϣⲁⲛⲕⲱⲗϩ ⲉⲡⲙⲁ ⲛⲟⲩⲱⲙ ⲛⲛⲉ ⲣⲱⲙⲉ ⲛϩⲏⲧⲛ ϭⲱ ⲛϥⲧⲙⲃⲱⲕ ⲉⲡⲟⲩ
ⲱⲙ ⲉⲩⲉⲓⲣⲉ ⲥⲛⲁⲩ ⲥⲛⲁⲩ ⲏ ϣⲟⲙⲛⲧ ϣⲟⲙⲛⲧ ⲏ ⲉⲩⲥⲱⲕ ⲙⲡⲥⲁⲃⲃⲁⲧⲟⲛ 
ⲧⲏⲣϥ. ⲉϣⲱⲡⲉ ⲟⲩⲁ ⲡⲉ ⲏ ⲥⲛⲁⲩ ⲏ ϣⲟⲙⲛⲧ ⲛⲣⲱⲙⲉ ⲛⲛⲉⲩⲱⲣϫ ⲙⲡⲣⲟ 
ⲛⲃⲟⲗ ⲙⲡⲏⲓ ⲉⲣⲱⲟⲩ ϣⲁⲛⲧⲉ ⲛⲉⲥⲛⲏⲩ ⲉⲧϩⲙ ⲡⲏⲓ ⲉⲧⲙⲙⲁⲩ ⲉⲓ ⲉⲃⲟⲗ ⲏ 
ⲡⲉⲩϩⲟⲩⲟ ⲏ ϣⲁ ϯⲟⲩ ⲏ ⲙⲏⲧ ⲛⲧⲉⲓϩⲉ ⲟⲛ ⲉϣⲱⲡⲉ ⲉⲟⲩⲛ <pb xml:id="ⲣ︦ⲡ︦ⲇ︦"/> ϥⲧⲟⲟⲩ 
ⲏ ϯⲟⲩ ⲏ ϩⲟⲩⲟ ⲉⲣⲟⲟⲩ ⲙⲡⲟⲩⲃⲱⲕ ⲉⲡⲟⲩⲱⲙ ⲛⲥϫⲓ ⲁⲛ ⲉⲱⲣϫ ϫⲉ ⲛⲛⲉ 
ⲟⲩⲁ ϭⲉⲡ ⲗⲟⲓϭⲉ ⲉⲧⲃⲉ ⲡⲣⲟ . ϩⲉⲛ ϣⲏⲣⲉ ϣⲏⲙ ⲉⲩⲥⲟⲃⲕ ⲙⲡⲁⲧⲟⲩⲉⲓ ⲉⲑⲏⲗⲏ
 
ⲕⲓⲁ ⲙⲡⲁⲧⲟⲩⲛⲟⲉⲓ ⲉⲩϣⲁⲛϣⲱⲛⲉ ⲏ ⲛⲥⲉⲗⲟϫⲗⲉϫ ⲛⲛⲉⲩⲕⲁⲁⲩ ⲙⲁⲩ
ⲁⲁⲩ ⲛⲥⲉⲃⲱⲕ ⲉⲡⲥⲱⲟⲩϩ ϩⲓ ⲧⲟⲟⲩⲉ ⲏ ϩⲓ ⲣⲟⲩϩⲉ ⲁⲗⲗⲁ ⲉⲩⲛⲁⲕⲁ ⲟⲩⲣⲱⲙⲉ 
ϩⲁϩⲧⲏⲩ ⲉⲓⲧⲉ ⲉⲩϩⲛ ⲛⲏⲓ ⲉⲩⲛⲕⲟⲧⲕ ⲉⲓⲧⲉ ϩⲙ ⲡⲙⲁ ⲛⲛⲣⲱⲙⲉ ⲉⲧϣⲱⲛⲉ. 
ⲉϣⲱⲡⲉ ⲇⲉ ⲛⲥⲉϣⲱⲛⲉ ⲁⲛ ⲧⲉⲩϣⲏ ⲛⲧⲕⲩⲣⲓⲁⲕⲏ ⲙⲛ ⲛⲥⲁⲃⲃⲁⲧⲟⲛ ⲉϣⲁⲛ
ⲥⲱⲟⲩϩ ⲉϩⲟⲩⲛ ⲉⲩⲛⲁϥⲓⲧⲟⲩ ⲛⲙⲙⲁⲩ ⲉⲡⲥⲱⲟⲩϩ ⲉⲥϣⲁⲛⲣ ⲭⲣⲓⲁ ⲉⲩ
ⲛⲁⲛⲕⲟⲧⲕ ⲛⲁⲩ ⲙⲙⲁⲩ. ⲛⲁⲛⲟⲩⲥ ⲟⲛ ⲉⲧⲣⲉ ⲡⲉⲓⲱⲧ ⲛⲛⲉⲓⲥⲩⲛⲁⲅⲱⲅⲏ ⲛⲟⲩ
ⲟⲉⲓϣ ⲛⲓⲙ ⲣ ⲟⲩⲥⲁⲃⲃⲁⲧⲟⲛ ϩⲙ ⲡⲏⲓ ⲡⲏⲓ ϩⲓ ⲣⲟⲩϩⲉ ⲁⲩⲱ ϩⲓ ⲧⲟⲟⲩⲉ ⲉⲩⲥⲟⲟⲩϩ 
ⲉⲩϣⲗⲗ ϩⲙ ⲡⲥⲏⲩ ⲉⲧⲟⲩϫⲉⲣⲟ ⲙⲡⲕⲱϩⲧ ϩⲛ ⲛⲉϩⲟⲟⲩ ⲛⲧⲉⲡⲣⲱ ϫⲉ 
ⲉϥⲉϯ ϩⲧⲏϥ ⲉⲑⲉ ⲉⲧⲣ ⲛⲟⲃⲣⲉ ⲛⲥⲁ ⲥⲁ ⲛⲓⲙ ⲉⲓⲧⲉ ϩⲛ ⲛⲏⲓ ⲉⲓⲧⲉ ϩⲛ ⲧⲥⲩ
ⲛⲁⲅⲱⲅⲏ. ⲛⲧⲉⲓϩⲉ ⲟⲛ ⲧⲙⲁⲁⲩ ⲛⲧⲥⲩⲛⲁⲅⲱⲅⲏ ⲉⲥⲛⲁⲥⲓⲣⲉ ϩⲱⲥ ⲛⲧⲉⲓϩⲉ. ⲟⲩⲁ
ⲛⲁⲅⲕⲁⲓⲟⲛ ⲇⲉ ⲟⲛ ⲡⲉ ⲛⲧⲉⲓⲕⲉϩⲉ ⲡⲉ ⲡⲉⲓⲕⲉⲟⲩⲁ ⲉⲧⲣⲉⲩⲃⲱⲕ ⲉⲧⲥⲩⲛⲁⲅⲱⲅⲏ 
 
ⲉⲧϩⲁ ⲛϩⲏⲧ ⲛϩⲁϩ ⲛⲥⲟⲡ ⲉⲩⲛⲟⲃⲣⲉ ⲛⲛⲉⲧⲟⲩⲏϩ ⲙⲙⲁⲩ ϫⲉ ⲡⲛⲟⲩⲧⲉ 
ⲛⲁϫⲛⲟⲩϥ ⲉ<pb xml:id="ⲣ︦ⲡ︦ⲉ︦"/>ϩⲱⲃ ⲛⲓⲙ ⲁⲩⲱ ϥⲛⲁϫⲛⲉ ⲡⲟⲩⲁ ⲡⲟⲩⲁ ⲉⲛⲉϩⲃⲏⲩⲉ . 
ⲛⲛⲉ ⲣⲱⲙⲉ ϩⲣⲁⲓ ⲛϩⲏⲧⲛ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ϣⲁ ϩⲣⲁⲓ ⲉⲛⲉⲧⲛⲁⲁⲣⲭⲉⲓ 
ⲉϫⲛ ⲛⲉⲓⲥⲩⲛⲁⲅⲱⲅⲏ ⲛⲟⲩⲟⲉⲓϣ ⲛⲓⲙ ⲡⲱⲣϫ ⲉⲃⲟⲗ ⲙⲡⲉϥⲟⲉⲓⲕ ⲏ ⲧⲉϥϩⲟⲓⲧⲉ ⲏ 
ⲛϥⲟⲩⲱⲙ ⲛⲥⲁ ⲟⲩⲥⲁ ⲙⲁⲩⲁⲁϥ ⲙⲡⲃⲟⲗ ⲙⲡⲙⲁ ⲉⲧⲉⲣⲉ ⲛⲉⲥⲛⲏⲩ ⲧⲏⲣⲟⲩ 
ⲟⲩⲟⲙ ⲙⲡⲉⲩⲟⲉⲓⲕ ⲙⲙⲁⲩ. ⲙⲡⲣⲧⲣⲉ ⲣⲱⲙⲉ ⲛϣⲁⲛ ϩⲧⲏϥ ⲉϥⲣ ϩⲟⲧⲉ 
ϩⲏⲧϥ ⲙⲡⲛⲟⲩⲧⲉ ϩⲣⲁⲓ ⲛϩⲏⲧⲛ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲙⲕⲁϩ ⲛϩⲏⲧ 
ⲉϫⲛ ϩⲉⲛ ⲣⲱⲙⲉ ⲉⲩⲡⲏⲧ ⲉⲃⲟⲗϩⲛ ⲛⲉⲓⲥⲩⲛⲁⲅⲱⲅⲏ ⲏ ⲉⲩⲛⲟⲩϫⲉ ⲙⲙⲟⲟⲩ 
ⲉⲃⲟⲗ ⲛϩⲟⲥⲟⲛ ϯⲟⲛϩ ⲟⲩⲇⲉ ⲙⲡⲣⲣ ϩⲧⲏⲧⲛ ⲉⲛⲥⲱⲟⲩ ⲏ ⲉϣⲉⲛ ϩⲧⲏⲧⲛ 
ϩⲁⲣⲟⲟⲩ ⲕⲁⲛ ⲉϩⲉⲛ ⲛⲟϭ ⲛⲣⲱⲙⲉ ⲛⲉ ⲏ ϩⲉⲛ ⲛⲟϭ ⲛⲥϩⲓⲙⲉ ⲛⲉ ⲏ ϩⲉⲛ ϣⲏⲣⲉ 
ϣⲏⲙ ⲛⲉ ⲏ ϩⲉⲛ ϣⲉⲉⲣⲉ ϣⲏⲙ ⲓ︦ⲥ︦ ⲅⲁⲣ ⲡⲉⲧⲡⲏⲧ ⲛⲥⲱⲟⲩ. ⲁⲩⲉⲓ ⲙⲉⲛ ⲉϩⲟⲩⲛ 
ϣⲁⲣⲟⲛ ϩⲛ ⲟⲩⲱⲛϩ ⲉⲃⲟⲗ ϩⲛ ⲛⲣⲱⲟⲩ ⲛⲛⲉⲛⲧⲟⲡⲟⲥ ⲁⲩⲟⲩⲱⲧⲃ ⲇⲉ 
 
ⲉⲃⲟⲗϩⲓⲧⲛ ⲛⲥⲟⲃⲧ ⲛⲛⲉⲛⲥⲩⲛⲁⲅⲱⲅⲏ. ⲛⲧⲁⲩⲉⲓ ⲉϩⲟⲩⲛ ϣⲁⲣⲟⲛ ⲛϫⲓⲟⲩⲉ ⲉⲛⲓⲙ 
ⲉⲩⲡⲏⲧ ϩⲱⲱϥ ⲉⲃⲟⲗⲛϩⲏⲧⲛ ⲛⲁϣ ⲛϩⲉ ⲉⲩⲡⲏⲧ ⲛⲑⲉ ⲛϩⲉⲛ ⲗⲩⲥⲧⲏⲥ ⲁⲩ 
ⲛⲑⲉ ⲛϩⲉⲛ ⲧⲣⲁⲡⲉⲧⲏⲥ ϩⲁ ⲑⲏ ⲅⲁⲣ ⲙⲡⲁⲧⲟⲩ<pb xml:id="ⲣ︦ⲡ︦︦ϝ︦"/>ⲣ ⲕⲟⲓⲛⲱⲛⲓⲁ ⲛⲙ
ⲙⲁⲛ ⲛⲉⲛⲣ ϩⲟⲧⲉ ⲁⲛ ϫⲉ ⲛⲛⲉⲩϥⲓ ⲧⲛϩⲟⲓⲧⲉ ⲛϫⲓⲟⲩⲉ ⲧⲉⲛⲟⲩ ⲇⲉ ⲛⲛⲁⲣⲟⲉⲓⲥ 
ⲉⲣⲟⲛ ϫⲉ ⲛⲛⲉⲩϥⲓ ⲡⲉⲛϫⲱⲱⲙⲉ ⲁⲩⲱ ⲛⲕⲉϩⲛⲁⲁⲩ ⲛⲧⲇⲓⲁⲕⲟⲛⲓⲁ ⲛⲧⲕⲟⲓⲛⲱⲛⲓⲁ 
ⲙⲡⲉⲭ︦ⲥ︦. ⲉⲩϣⲁⲛϭⲛ ⲛϩⲉⲛ ⲣⲱⲙⲉ ϩⲣⲁⲓ ⲛϩⲏⲧⲛ ⲏ ⲟⲩⲥϩⲓⲙⲉ ⲉⲩⲕⲣⲙⲣⲙ 
ⲁⲩⲱ ⲉⲩⲛⲉϫ ϣⲁϫⲉ ⲉⲃⲟⲗϩⲙ ⲡⲉⲩϩⲏⲧ ⲙⲡⲟⲛⲏⲣⲟⲛ ϫⲉ ⲛⲥⲉⲟⲩⲱϣ ⲁⲛ ⲉϩⲱⲛ 
ⲉⲛⲉⲛⲕⲁⲛⲱⲛ ⲉⲩϫⲱ ⲛⲧⲉⲓⲙⲛⲧⲁⲥⲁⲃⲏⲥ ϫⲉ ⲁⲓⲛ ⲟⲩⲏⲣ ⲛϩⲛⲟ ⲉⲓⲛⲏⲩ ⲁⲩⲱ ϫⲉ 
ⲁⲓϯ ⲟⲩ ⲙⲛ ⲟⲩ ⲉϩⲟⲩⲛ ⲉⲡⲓⲙⲁ ⲉⲩⲛⲁϫⲟⲟⲥ ⲉⲣⲟⲟⲩ ϫⲉ ⲛⲣⲱⲙⲉ ⲉⲧⲛⲁϯ ϩⲏⲩ 
ⲁⲛ ⲉⲗⲁⲁⲩ ⲉⲃⲟⲗϫⲉ ⲛⲉⲧⲉⲧⲛϣⲁϫⲉ ⲉⲧⲃⲏⲏⲧⲟⲩ ⲛⲥⲉⲛⲁⲧⲁⲁⲩ ⲛⲏⲧⲛ ⲁⲛ ⲟⲩⲇⲉ 
ⲟⲛ ⲛⲧⲉⲧⲛⲁϫⲓⲧⲟⲩ ⲁⲛ ⲉⲃⲟⲗϩⲓⲧⲟⲟⲧϥ ⲙⲡⲛⲟⲩⲧⲉ. ⲡⲇⲩⲡⲟⲥ ⲅⲁⲣ ⲡⲉ ⲡⲁⲓ 
ⲛⲁⲛⲁⲛⲓⲁⲥ ⲙⲛ ⲥⲁⲡⲡⲓⲣⲁ ⲧⲉϥⲥϩⲓⲙⲉ ⲁⲩⲱ ⲕⲁⲓⲛ ⲁ ⲡⲉⲧⲙⲙⲁⲩ ⲙⲉⲛ ⲛⲧⲟⲩ 
 
ϩⲛ ⲟⲩⲥⲟⲟⲩⲧⲛ ⲙⲡⲉϥⲡⲟϣⲟⲩ ⲇⲉ ϩⲛ ⲟⲩⲥⲟⲟⲩⲧⲛ ⲁ ⲛⲁⲓ ϩⲱⲱⲟⲩ ⲛⲧⲟⲩ 
ϩⲛ ⲟⲩⲥⲟⲟⲩⲧⲛ ⲁⲩⲱ ⲁⲩⲧⲁⲁⲩ ϩⲛ ⲟⲩⲧⲱⲧ ⲛϩⲏⲧ ⲁⲩⲁⲣⲛⲁ ⲇⲉ ϩⲛ ⲧⲉⲩ
ⲙⲛⲧⲣⲉϥϭⲛ ⲁⲣⲓⲕⲉ. ⲉⲩϣⲁⲛϯ ⲥⲃⲱ ⲛⲁⲩ ⲛⲥⲉⲧⲙⲧⲁⲗϭⲉ ⲡⲉⲩⲗⲁⲥ ⲉⲃⲟⲗϩⲙ 
ⲡⲉϩⲟⲩⲟ ⲡⲟⲛⲏⲣⲟⲛ ⲉⲩⲛⲁⲛⲟϫⲟⲩ ⲉⲃⲟⲗⲛϩⲏⲧⲟⲩ. ϩⲉⲛ <pb xml:id="ⲣ︦ⲡ︦ⲍ︦"/> ⲣⲱⲙⲉ ⲉⲩⲛ 
ϣⲏⲣⲉ ϣⲏⲙ ϩⲁϩⲧⲏⲩ ⲉⲁⲩⲧⲁⲁⲩ ⲉⲧⲟⲟⲧⲟⲩ ⲛϥⲟ ⲛⲣⲟⲟⲩϣ ⲛⲁⲩ ⲁⲛ ϫⲉ 
ⲥⲉⲥⲡⲁⲧⲁⲗⲁ ⲥⲉⲉⲓⲣⲉ ⲛϩⲉⲛ ϩⲃⲏⲟⲩⲉ ⲛⲥⲱⲃⲉ ϩⲱⲟⲩ ⲛⲙⲙⲁⲩ ⲁⲩⲱ ⲉⲩϫⲓ 
ⲛϩⲣⲁⲩ ⲛⲙⲙⲁⲩ ⲉⲩⲛⲁϥⲓⲧⲟⲩ ⲙⲙⲁⲩ ϩⲛ ⲡⲉⲓⲧⲱϣ ⲛⲥⲉⲛϩⲟⲧ ⲅⲁⲣ ⲁⲛ 
ⲉⲣⲟⲟⲩ ⲛⲧⲉⲓϩⲉ ⲟⲛ ⲧⲉ ϩⲉⲛ ⲥϩⲓⲙⲉ ⲉⲁⲩϯ ϩⲉⲛ ϣⲉⲉⲣⲉ ϣⲏⲙ ⲉⲧⲟⲟⲧⲟⲩ. ⲉϣⲱⲡⲉ 
ϩⲉⲛ ϣⲏⲣⲉ ϣⲏⲙ ⲉⲁⲩⲣ ⲛⲟϭ ⲁⲩⲙⲉϩ ⲡϩⲁⲡ ⲉⲩⲛⲁⲉⲓⲣⲉ ⲛⲁⲩ ⲕⲁⲧⲁ ⲛⲉⲧⲥⲏϩ 
ⲛⲁⲛ ⲉⲩϣⲁⲛⲧⲙⲥⲱⲧⲙ ⲁⲩⲱ ⲛⲥⲉϫⲓ ⲥⲃⲱ ⲉⲣ ⲣⲙ ⲛϩⲏⲧ ⲉⲩⲛⲁⲛⲟϫⲟⲩ ⲉⲃⲟⲗ 
ϩⲣⲁⲓ ⲛϩⲏⲧⲛ. ⲉⲩϣⲁⲛϭⲛ ⲟⲩⲣⲱⲙⲉ ϩⲣⲁⲓ ⲛϩⲏⲧⲛ ⲏ ⲟⲩⲥϩⲓⲙⲉ ⲉⲩⲣ ϩⲱⲃ 
ⲙⲡⲁⲧⲟⲩⲕⲱⲗϩ ⲉⲡϣⲟⲣⲡ ⲛⲥⲟⲡ ⲛϣⲗⲏⲗ ϩⲓ ⲧⲟⲟⲩⲉ ⲙⲡⲟⲩⲧⲟϣⲟⲩ ϩⲓⲧⲙ 
ⲡⲉⲓⲱⲧ ⲛⲛⲉⲓⲧⲟⲡⲟⲥ ⲁⲩⲱ ⲉϫⲛ ⲧϩⲗⲗⲱ ϩⲱⲱⲥ ⲟⲛ ⲉⲧϩⲙ ⲡϯⲙⲉ ⲉⲩⲛⲁϫⲓ 
 
ⲉⲡⲓⲧⲓⲙⲓⲁ ⲛⲑⲉ ⲙⲡⲉⲛⲧⲁϥⲣ ϩⲟⲩⲟ ⲡⲉⲑⲟⲟⲩ ⲙⲁⲗⲓⲥⲧⲁ ⲉⲕⲱⲧⲉ ⲉϩⲟⲩⲛ ⲉⲡ
ϫⲓⲛϫⲏ ⲉϩⲛⲁⲩ ⲁⲛ ⲉⲱϣ. ⲉⲩϣⲁⲛϭⲛ ⲟⲩⲣⲱⲙⲉ ϩⲣⲁⲓ ⲛϩⲏⲧⲛ ⲏ ⲟⲩⲥϩⲓⲙⲉ 
ⲉⲩϥⲓ ϩⲛⲟ ϩⲛ ⲧⲉⲩⲧⲟ ⲉⲩϯ ⲛⲛⲉⲩϣⲏⲣⲉ ⲏ ⲛⲉⲩϣⲉⲉⲣⲉ ⲕⲁⲧⲁ ⲥⲁⲣⲝ ⲏ ⲛⲉⲩⲥⲛⲏⲩ
ⲏ ⲛⲉⲩⲥⲱⲛⲉ ⲏ ⲛⲧⲟϥ ⲟⲩⲉⲓⲱⲧ ϩⲓⲧⲙ ⲡⲉϥϣⲏⲣⲉ <pb xml:id="ⲣ︦ⲡ︦ⲏ︦"/> ⲁⲩⲱ ⲟⲩⲙⲁⲁⲩ 
ϩⲓⲧⲛ ⲧⲉⲥϣⲉⲉⲣⲉ ⲏ ϩⲉⲛ ⲕⲁⲧⲁ ⲥⲁⲣⲝ ⲛⲧⲁⲩ ⲉⲓⲧⲉ ϩⲓⲧⲛ ⲕⲉⲣⲱⲙⲉ ϩⲟⲗⲱⲥ ⲏ 
ⲕⲉⲥϩⲓⲙⲉ ⲉⲩⲛⲁⲛⲟϫⲟⲩ ⲉⲃⲟⲗϩⲛ ⲛⲉⲓⲧⲟⲡⲟⲥ. ⲛⲟⲩⲟⲉⲓϣ ⲛⲓⲙ ⲛⲛⲟϭ ⲛⲣⲱⲙⲉ 
ⲉⲧϩⲁϩⲧⲙ ⲡⲣⲟ ⲛⲧⲥⲟⲟⲩϩⲥ ⲉⲧϩⲙ ⲡϯⲙⲉ ⲉⲩⲛⲁϫⲓ ⲧⲉⲩⲭⲣⲓⲁ ⲛϩⲛⲟ ⲛⲓⲙ 
ⲛⲁⲩ ϩⲙ ⲡⲉⲓⲧⲟⲡⲟⲥ ⲡⲁⲓ ⲉⲓⲧⲉ ⲟⲩⲟⲉⲓⲕ ⲉⲓⲧⲉ ⲟⲩⲟⲟⲧⲉ ϣⲁ ϩⲣⲁⲓ ⲉⲡⲉⲧⲉ ϣⲁⲩ
ⲡⲁⲥⲧϥ ϣⲁ ϩⲣⲁⲓ ⲉⲧⲉⲩϩⲟⲓⲧⲉ ⲏ ⲡⲉⲩⲡⲣⲏϣ ⲉⲩⲛⲁⲧⲁⲁⲩ ⲛⲁⲩ ⲙⲡⲉⲓⲙⲁ 
ⲁⲩⲱ ⲉⲩⲛⲁⲉⲓⲁⲁⲩ ⲛⲁⲩ ⲉⲃⲟⲗ ⲙⲡⲉⲓⲙⲁ. ⲁⲩⲱ ⲧⲉⲩϩⲉ ⲧⲉ ⲑⲉ ⲛⲛⲉⲥⲛⲏⲩ 
ⲧⲏⲣⲟⲩ ⲙⲡⲉⲓⲙⲁ ⲟⲩⲇⲉ ⲛⲛⲉ ⲟⲩⲁ ϣⲃ ⲟⲩⲁ ⲛϩⲏⲧⲛ ⲉⲣⲟⲟⲩ ϩⲛ ⲗⲁⲁⲩ ⲛϩⲛⲟ 
ϣⲁ ϩⲣⲁⲓ ⲉⲩⲗⲁⲭⲓⲥⲧⲟⲛ. ⲁϩⲣⲟϥ ϩⲟⲟⲩⲧ ⲙⲛ ⲥϩⲓⲙⲉ ⲉⲉⲣⲉ ⲥϩⲓⲙⲉ ⲟ ⲛⲟⲩ 
ⲙⲛ ϩⲟⲟⲩⲧ ϩⲣⲁⲓ ⲛϩⲏⲧⲛ ⲉⲧⲣⲉⲩⲥⲟⲃⲧⲉ ⲛⲁⲩ ⲛⲑⲉ ⲛⲧⲁ ϩⲉⲛ ⲕⲟⲟⲩⲉ ⲙⲟⲩ 
 
ϩⲣⲁⲓ ϩⲛ ⲛⲉⲓⲧⲟⲡⲟⲥ ϫⲓⲛ ⲛϣⲟⲣⲡ ⲟⲩϩⲟⲟⲩⲧ ⲁⲛ ⲙⲁⲩⲁⲁϥ ⲁⲗⲗⲁ ϩⲉⲛ ϩⲓⲟⲙⲉ 
ⲟⲛ ⲉⲧⲃⲉ ⲛⲉϩⲃⲏⲩⲉ ⲛⲧⲉⲓⲙⲓⲛⲉ. ϫⲉ ⲛⲛⲉⲓϫⲉ ⲟⲩⲙⲏⲏϣⲉ ϭⲉ ⲛϣⲁϫⲉ ⲡⲉⲧⲛⲁ
ⲃⲱⲗ ⲉⲃⲟⲗ ⲛⲧⲉⲓⲉⲛⲧⲟⲗⲏ ϩⲙ ⲡⲙⲁ ⲉⲧⲙⲙⲁⲩ ⲉⲧⲣⲉ ⲥϩⲓⲙⲉ ⲟⲩⲱϩ ⲟⲛ ⲉⲧⲟⲟⲧⲥ 
ⲉⲣ ⲡⲉⲓϩⲱⲃ ⲏ ⲉϭⲙ ⲡϣⲓⲛⲉ ⲛⲟⲩⲁ ⲉϥϣⲱⲛⲉ ⲉⲧⲣⲉ ⲛⲉⲧⲧⲏϣ ⲉⲙⲁⲩ ϫⲓ ⲗⲁⲁⲩ 
ⲛⲧⲟⲟⲧⲟⲩ ⲏ ⲛⲧⲟϥ ⲉⲧⲣⲉ ⲛⲉⲧⲁⲣⲭⲉⲓ ⲉϫⲛ ⲛⲉⲓⲧⲟⲡⲟⲥ ⲛⲟⲩⲟⲉⲓϣ <pb xml:id="ⲣ︦ⲡ︦ⲑ︦"/> ⲛⲓⲙ 
ⲧⲟⲗⲙⲁ ⲉⲡⲁⲣⲁⲃⲁ ⲛⲧⲉⲓⲉⲛⲧⲟⲗⲏ ⲁⲩⲱ ⲡⲉⲓⲧⲱϣ ⲉⲩⲛⲁϣⲱⲡⲉ ⲉⲩⲥϩⲟⲩⲟⲣⲧ 
ⲙⲡⲉⲙⲧⲟ ⲉⲃⲟⲗ ⲙⲡⲛⲟⲩⲧⲉ ⲁⲩⲱ ⲛⲛⲁϩⲣⲛ ⲛⲉⲧⲙⲟⲥⲧⲉ ⲛⲙⲙⲛⲧⲁⲥⲉⲃⲏⲥ ⲉⲧⲉ
ϣⲁⲩϣⲱⲡⲉ ϩⲓⲧⲛ ⲛϫⲣⲟⲡ ⲛⲛⲉⲧⲣⲟⲉⲓⲥ ⲁⲛ ⲕⲁⲧⲁ ⲡⲉⲙⲡϣⲁ ⲙⲡⲉⲧⲟⲩⲧⲱⲙ 
ⲙⲡⲉⲛϩⲏⲧ ⲉⲣⲟϥ ϫⲉ ⲁⲛⲧⲓ ⲧⲣⲉϥⲣ ϩⲟⲩⲟ ⲛⲁⲛ ⲁⲛϣⲱⲡⲉ ⲛϣⲁⲁⲧ ⲙⲙⲟϥ 
ⲉⲓϣⲁϫⲉ ⲉⲡⲧⲃⲃⲟ. ⲏ ⲡⲉⲧⲡⲣⲏⲡⲉⲓ ⲁⲛ ⲡⲉ ⲡⲁⲓ ⲕⲁⲧⲁ ⲡⲉⲛⲃⲓⲟⲥ ⲉⲧⲣⲉ ϩⲉⲛ 
ϩⲟⲟⲩⲧ ⲇⲓⲁⲕⲟⲛⲉⲓ ⲉϩⲉⲛ ϩⲟⲟⲩⲧ ⲁⲩⲱ ϩⲉⲛ ϩⲓⲟⲙⲉ ⲛϩⲉⲛ ϩⲓⲟⲙⲉ. ⲛⲟⲩⲟⲉⲓϣ 
ⲛⲓⲙ ϩⲣⲁⲓ ϩⲛ ⲛⲉⲓⲥⲩⲛⲁⲅⲱⲅⲏ ⲉⲣϣⲁⲛ ⲧⲁⲛⲁⲅⲕⲏ ϣⲱⲡⲉ ⲉⲧⲣⲉ ⲛⲣⲱⲙⲉ 
ⲉⲧⲧⲏϣ ⲉⲡⲙⲁ ⲙⲡⲣⲟ ⲛⲧⲥⲩⲛⲁⲅⲱⲅⲏ ⲉⲧϩⲙ ⲡϯⲙⲉ ϣⲁϫⲉ ⲙⲛ ⲛⲉⲧϩⲙ ⲡⲙⲁ 
 
ⲉⲧⲙⲙⲁⲩ ⲏ ⲉⲧⲣⲉ ⲛⲉⲧⲙⲡⲙⲁ ⲉⲧⲙⲙⲁⲩ ⲛⲧⲟⲟⲩ ϫⲟⲟⲩ ⲟⲩϣⲁϫⲉ ⲛⲁⲛ ⲏ 
ⲟⲩϩⲱⲃ ⲛⲛⲉ ⲛⲁⲓ ϣⲁϫⲉ ⲙⲁⲩⲁⲁⲩ ⲙⲛ ⲧⲉⲧⲙⲡⲙⲁ ⲙⲡⲣⲟ ⲟⲩⲇⲉ ⲛⲧⲟⲥ 
ϩⲱⲱⲥ ⲛⲛⲉⲥϣⲁϫⲉ ⲛⲙⲙⲁⲩ ϣⲁ ϩⲣⲁⲓ ⲉⲟⲩⲉⲗⲁⲭⲓⲥⲧⲟⲛ ⲛϩⲱⲃ ⲕⲁⲛ ⲉⲧ
ϣⲉⲉⲣⲉ ⲛⲟⲩⲁ ⲛϩⲏⲧⲟⲩ ⲧⲉ ⲏ ⲧⲉϥⲥⲱⲛⲉ ⲏ ⲧⲉϥⲙⲁⲁⲩ ⲏ ⲕⲉⲟⲩⲉⲓ ϩⲟⲗⲱⲥ ⲉⲥⲏⲡ 
ⲉⲣⲟⲟⲩ ⲏ ⲉⲥⲏⲡ ⲉⲣⲟⲟⲩ ⲁⲛ. ⲁⲗⲗⲁ ⲉⲣϣⲁⲛ ⲟⲩⲭⲣⲉⲓⲁ ϣⲱⲡⲉ ⲉⲣⲉ ⲧϩⲗⲗⲱ 
ϩⲱⲱⲥ ⲛⲧⲥⲟⲟⲩϩⲉ ⲧⲙⲁⲁⲩ ⲛⲛⲉⲧϩⲙ ⲡⲙⲁ ⲉⲧⲙⲙⲁⲩ ⲛⲁⲃⲱⲕ ⲙⲛ ⲕⲉⲛⲟϭ 
ⲥⲛⲧⲉ <pb xml:id="ⲣ︦ϥ︦"/> ⲛⲥϩⲓⲙⲉ ⲛⲙⲙⲁⲥ ⲛⲥⲉϫⲉ ⲡϩⲱⲃ ⲛⲁⲩ ⲏ ⲡϣⲁϫⲉ ⲉⲧⲟⲩⲁϩⲉ ⲛⲁϥ 
ⲉⲧⲣⲉⲩⲧⲛⲛⲟⲟⲩϥ ⲛⲁⲛ. ⲁⲩⲱ ⲛⲧⲟⲟⲩ ϩⲱⲟⲩ ⲉⲩⲙⲙⲁⲩ ⲙⲛ ⲛⲉⲩⲉⲣⲏⲩ ϩⲓ ⲟⲩ
ⲥⲟⲡ ⲛⲛⲉ ⲟⲩⲁ ⲛϩⲏⲧⲟⲩ ⲉϣⲁⲡⲁⲛⲧⲁ ⲉⲗⲁⲁⲩ ⲛⲥϩⲓⲙⲉ ⲭⲱⲣⲓⲥ ⲉⲩⲙⲙⲁⲩ 
ⲙⲛ ⲛⲉⲩⲉⲣⲏⲩ ⲉⲓⲧⲉ ⲛⲉⲧⲥⲟⲟⲩϩ ⲙⲙⲁⲩ ⲉⲓⲧⲉ ⲛⲉⲧⲛⲏⲩ ⲛⲏⲧⲛ ϩⲓ ⲃⲟⲗ. ⲉⲩ
ϣⲁⲛϭⲛ ⲟⲩⲣⲱⲙⲉ ϩⲣⲁⲓ ⲛϩⲏⲧⲛ ⲏ ⲟⲩⲥϩⲓⲙⲉ ⲉⲩⲕⲁⲧⲁⲫⲣⲟⲛⲉⲓ ⲙⲡⲉⲓⲟⲩⲉϩ 
ⲥⲁϩⲛⲉ ⲉⲩⲛⲁϣⲱⲡⲉ ⲉⲩⲥϩⲟⲩⲟⲣⲧ ⲛⲛⲁϩⲣⲛ ⲡⲉⲛⲧⲁϥⲥⲟⲟⲩϩⲛ ⲉⲛⲉⲛⲉⲣⲏⲩ ⲓ︦ⲥ︦ 
ⲁⲩⲱ ⲉⲩⲥϩⲟⲩⲟⲣⲧ ⲛⲛⲁϩⲣⲛ ⲛⲉⲧⲡⲣⲟϩⲓⲥⲧⲁ ⲛⲛⲉⲓⲧⲟⲡⲟⲥ ϩⲛ ⲟⲩⲙⲉ ⲛⲟⲩⲟⲉⲓϣ 
ⲛⲓⲙ. ⲁⲛⲟⲩⲱ ⲛϫⲱ ⲙⲙⲟⲥ ⲛϩⲁϩ ⲛⲥⲟⲡ ⲁⲩⲱ ⲁⲛⲥⲁϩϥ ϫⲉ ⲉⲣⲉ ⲧⲙⲁⲁⲩ 
 
ⲛⲛⲉⲧϩⲙ ⲡϯⲙⲉ ⲛⲁⲥϩⲁⲓ ϩⲱⲃ ⲛⲓⲙ ⲛⲁⲛ ⲉⲧⲟⲩⲁϩⲉ ⲛⲁⲩ ⲉⲡⲉⲓⲙⲁ ⲁⲩⲱ 
ⲁⲛⲟⲛ ϩⲱⲱⲛ ϩⲱⲃ ⲛⲓⲙ ⲉⲧⲛⲁϩⲉ ⲛⲁⲩ ϩⲁϩⲧⲏⲛ ⲛⲛⲁⲥϩⲁⲓ ⲛⲏⲧⲛ. ⲁⲩⲱ 
ⲭⲱⲣⲓⲥ ⲛⲟϭ ⲛⲁⲛⲁⲅⲕⲏ ⲛⲛⲉ ⲛⲉⲧⲙⲡⲙⲁ ⲙⲡⲣⲟ ϩⲁϩⲧⲛ ⲧⲏⲩⲧⲛ ϣⲁϫⲉ ⲛⲙ
ⲙⲏⲧⲛ ⲟⲩⲇⲉ ⲛⲧⲱⲧⲛ ⲛⲛⲉⲧⲛϣⲁϫⲉ ⲛⲙⲙⲁⲩ ⲡⲉⲥϩⲁⲓ ⲅⲁⲣ ⲛⲁⲛ ⲁⲩⲱ ⲛⲏⲧⲛ 
ϩⲱⲧⲧⲏⲩⲧⲛ ⲡⲉ ⲡⲱⲣϫ ⲁⲩⲱ ⲡⲉϩⲟⲩⲟ ϩⲏⲩ ⲙⲡⲉⲛⲥⲱⲟⲩϩ ⲉϩⲟⲩⲛ. ⲙⲡⲉⲣⲙⲟⲩ 
ⲉⲧⲃⲉ ϩⲉⲛ ⲟⲩⲱϣ ⲉⲩϣⲟⲩ <note note="sic exit">.</note>
<pb xml:id="ⲣ︦ϥ︦ⲅ︦"/> ⲉⲣϣⲁⲛ ⲧⲉⲭⲣⲉⲓⲁ ϣⲱⲡⲉ ⲉⲧⲣⲉⲩⲃⲱⲕ ⲛⲟⲩϩⲱⲃ ⲛⲛⲉⲩϣⲃⲧⲟⲩ ϩⲛ 
ⲗⲁⲁⲩ ⲡⲁⲣⲁ ⲑⲉ ⲉϣⲁⲣⲉ ⲛⲉⲥⲛⲏⲩ ⲁⲁⲥ ⲟⲩⲛ ϩⲁϩ ⲅⲁⲣ ⲙⲉⲉⲩⲉ ϫⲉ ⲡⲉⲩⲉⲟⲟⲩ 
ⲡⲉ ⲛⲉⲓⲥⲙⲟⲧ ⲛⲧⲉⲓϩⲉ ⲉⲡⲉⲩⲥⲱϣ ⲛⲧⲟϥ ⲛϩⲟⲩⲟ ⲡⲉ. ⲛⲟⲩⲟⲉⲓϣ ⲛⲓⲙ ϩⲣⲁⲓ ϩⲛ 
ⲛⲉⲓⲥⲩⲛⲁⲅⲱⲅⲏ ϩⲉⲛ ⲣⲱⲙⲉ ⲉⲩⲡⲟϣⲛ ⲟⲩⲥⲁⲃⲃⲁⲧⲟⲛ ⲉⲡⲟⲩⲁ ⲛⲥⲟⲃⲧⲉ ⲛⲓⲙ 
ⲉⲧϣϣⲉ ⲉⲁⲁⲩ ϩⲙ ⲡⲉⲑⲩⲥⲓⲁⲥⲧⲏⲣⲓⲟⲛ [....] ⲱ ⲛⲇⲓⲁⲕⲟⲛⲟⲥ [....] ⲙⲁⲩⲁⲁⲩ 
ⲁⲗⲗⲁ [....] ⲣⲉⲥⲃⲩⲧⲉⲣⲟⲥ [....] ⲛⲁⲉⲓⲣⲉ ⲕⲁ [.....] ϩⲁ ⲉⲃⲟⲗ [.....] ϩⲉⲛ 
ⲥⲛⲏⲩ [.....] ⲁⲩⲱ ⲉ [.......] ⲙⲛ ⲛϩⲟ [.....] ⲙⲡⲁⲧⲛ [.....] ϩⲙ ⲡⲉⲓ
ⲃⲓ [......] ⲱⲧ. ⲉϣⲱⲡⲉ ⲇⲉ ϩⲟⲓⲛⲉ ⲛⲛⲉⲧⲁⲣⲭⲉⲓ ⲉϫⲛ ⲛⲉⲓⲧⲟⲡⲟⲥ ⲛⲟⲩⲟⲉⲓϣ ⲛⲓⲙ 
ⲉⲓⲧⲉ ⲡⲣⲉⲥⲃⲩⲧⲉⲣⲟⲥ ⲉⲓⲧⲉ ⲇⲓⲁⲕⲟⲛⲟⲥ ⲡⲱⲟⲩ ⲁⲛ ⲡⲉ ⲡⲉⲓⲟⲩⲉϩ ⲥⲁϩⲛⲉ ⲙⲟⲅⲓⲥ 
 
ⲅⲁⲣ ⲛⲥⲉϥⲓ ϩⲁ ⲛⲃⲁⲣⲟⲥ ⲉⲧϩⲓϫⲱⲟⲩ ⲉϣⲱⲡⲉ ⲇⲉ ⲉⲩⲥⲣⲟⲃⲧ ⲕⲁⲗⲱⲥ ⲉⲩⲛⲁⲣ 
ⲡⲁⲓ ⲉⲓⲧⲉ ϭⲉ ⲁⲩⲁⲁϥ ⲉⲓⲧⲉ ⲙⲡⲟⲩⲁⲁϥ ⲙⲟⲛⲟⲛ ⲛⲧⲟⲟⲩ ⲉⲧⲛⲁϯ ⲗⲟⲅⲟⲥ ϩⲁ 
ϩⲱⲃ ⲛⲓⲙ ⲟⲩ ⲅⲁⲣ ⲡⲉⲧⲉ ⲙⲡⲉⲛⲥⲙⲛⲧϥ ⲏ ⲕⲟⲧϥ ϩⲛ ⲛⲉⲧⲛⲣ ⲭⲣⲓⲁ ⲙⲙⲟ
ⲟⲩ ⲁⲗⲗⲁ ⲛⲟⲩⲟⲉⲓϣ ⲛⲓⲙ ϩⲣⲁⲓ ϩⲛ ⲛⲉⲓⲥⲩⲛⲁⲅⲱⲅⲏ ϩⲱⲃ ⲛⲓⲙ ⲛⲧⲉⲓϩⲉ ⲉⲣⲉ 
ⲛⲉⲥⲛⲏⲩ ⲛⲁⲁⲁⲩ ⲉⲧⲥⲟⲟⲩϩ ⲉⲛⲉⲩⲉⲣⲏⲩ ⲉⲩⲛⲁⲣ ϫⲟⲩⲱⲧ ⲏ ⲙⲁⲁⲃ ⲏ ⲧⲁⲓⲟⲩ 
ⲁⲩⲱ ϩⲟⲩⲟ ⲉⲛⲁⲓ ⲏ ⲛⲧⲟϥ <pb xml:id="ⲣ︦ϥ︦ⲇ︦"/> ⲉⲩⲙⲙⲁⲩ ⲧⲏⲣⲟⲩ ⲉⲩϣⲁⲛⲥⲱⲟⲩϩ ⲉⲡⲙⲁ 
ⲉⲧⲟⲩⲣ ϩⲱⲃ ⲛϩⲏⲧϥ ⲉⲩⲛⲁϣⲗⲏⲗ ⲛϣⲟⲣⲡ ⲛⲟⲩⲥⲟⲡ ⲙⲡⲁⲧⲟⲩⲣ ϩⲱⲃ 
ⲁⲩⲱ ⲉⲩϣⲁⲛⲛⲟⲩ ⲉϯ ⲟⲩⲱ ⲉⲩⲛⲁϣⲗⲏⲗ ⲛⲟⲩⲥⲟⲡ ⲧⲁⲓ ⲧⲉ ⲑⲉ ⲉⲧⲛⲁϣⲱⲡⲉ 
ⲛϩⲟⲟⲩ ⲛⲓⲙ ⲕⲁⲛ ⲉⲩⲱϩⲥ ⲛϩⲉⲛ ⲕⲁⲙ ⲏ ⲉⲩϩⲱⲱⲗⲉ ⲛϩⲉⲛ ⲃⲏⲧ ⲏ ⲉⲩⲙⲟⲩϩ 
ⲙⲡⲉϩⲛⲟ ⲛⲥⲱⲙⲥⲱ ⲁⲩⲱ ⲉⲩⲛⲁⲟⲧϩϥ ⲙⲛ ⲛⲕⲉϩⲃⲏⲩⲉ ⲉⲧⲉⲓⲛⲉ ⲛⲛⲁⲓ. ⲁⲩⲱ 
ⲟⲛ ⲛⲉϣⲗⲏⲗ ⲉⲧⲉ ϣⲁⲩⲁⲁⲩ ϩⲛ ⲛⲉⲩⲏⲓ ⲉⲩⲥϭⲣⲁϩⲧ ⲉⲓⲧⲉ ϩⲛ ⲧⲉⲡⲣⲱ ⲉⲓⲧⲉ 
ϩⲙ ⲡϣⲱⲙ ⲉⲩⲛⲁⲁⲁⲩ ⲟⲛ ⲉⲩⲣ ϩⲱⲃ ⲉϩⲱⲃ ⲛⲓⲙ ϩⲙ ⲙⲁ ⲛⲓⲙ ⲛⲛⲉⲩ
ϭⲱϫⲃ ⲉⲛⲉⲩϣⲗⲏⲗ ⲛⲟⲩⲟⲉⲓϣ ⲛⲓⲙ ϩⲣⲁⲓ ϩⲛ ⲛⲉⲓⲥⲩⲛⲁⲅⲱⲅⲏ ⲕⲁⲛ ⲉⲡϩⲏⲧ 
 
ⲛⲛⲉⲧⲟⲩⲏϩ ⲛϩⲏⲧⲟⲩ ⲥⲙⲟⲛⲧ ⲏ ⲛϥⲥⲙⲟⲛⲧ ⲁⲛ. ⲡⲉⲧⲛⲁϥⲓ ⲡⲣⲟⲟⲩϣ ⲁⲛ ⲉⲣ 
ⲛⲉⲓⲧⲱϣ ⲙⲁⲗⲓⲥⲧⲁ ⲛⲁⲣⲭⲏⲅⲟⲥ ⲓ︦ⲥ︦ ⲛⲁϫⲛⲟⲩⲟⲩ ⲉⲃⲟⲗϫⲉ ⲛⲉⲧⲙⲡϣⲁ ⲙⲛ 
ⲛⲉⲧⲙⲡϣⲁ ⲁⲛ ⲥⲉⲛⲁϫⲡⲓ ϩⲩⲡⲟⲧⲁⲥⲥⲉ ⲙⲡⲉⲭ︦ⲥ︦ ⲁⲩⲱ ⲧⲉϥⲙⲛⲧⲉⲩⲥⲉⲃⲏⲥ ϩⲛ 
ϩⲱⲃ ⲛⲓⲙ ⲉⲙⲛⲧⲟⲩ ϩⲙⲟⲧ ⲙⲙⲁⲩ. ⲛⲟⲩⲟⲉⲓϣ ⲛⲓⲙ ϩⲣⲁⲓ ϩⲛ ⲛⲉⲓⲥⲩⲛⲁ
ⲅⲱⲅⲏ ϩⲱⲃ ⲛⲓⲙ ⲉⲧⲟⲩⲛⲁⲁⲁⲩ ϣⲁ ϩⲣⲁⲓ ⲉⲩⲧⲟⲡⲟⲥ ϣⲏⲙ ⲉⲕⲟⲧϥ ⲏ ⲛ [......] 
ϩⲱⲃ ⲉϥⲧⲛⲧⲱⲛ ⲉⲛⲁⲓ ⲉⲩⲛⲁⲁⲩ ⲛϣⲁⲩⲁⲁϥ ϩⲙ ⲡⲉⲩⲏⲓ ⲉⲩⲛⲁϯ ⲟⲩⲱ ⲙⲡⲛⲁⲩ 
ⲛϫⲡ ⲥⲟ ⲙⲡⲉϩⲟⲟⲩ ⲥⲉϩⲙ ⲡⲉⲩⲙⲁ ⲅⲁⲣ ⲁⲩⲱ ⲛⲛⲉⲩϫⲟⲟⲥ ϫⲉ ⲉⲛⲛⲁⲟⲩⲱⲙ 
ⲙⲙⲉⲉⲣⲉ ⲏ ⲛⲥⲟⲡ ⲥⲛⲁⲩ ⲉⲧⲃⲉ ⲉⲣ ϩⲱⲃ ϩⲱ ⲉⲑⲉ ⲛⲧⲁⲛⲟⲃϣⲉⲛ ϣⲁⲛⲧⲟⲩⲕⲱⲧ 
ⲛⲛⲉⲓⲉⲕⲕⲗⲏⲥⲓⲁ ⲏ ⲛⲏⲓ ⲙⲡⲉⲭ︦ⲥ︦. ⲉⲓⲟⲛϩ ⲇⲉ ϯⲛⲁⲣⲱϣⲉ ⲉⲕⲱⲧ ⲉⲧⲙⲕⲱⲧ ⲏ 
ⲉⲟⲩⲱⲙ ⲏ ⲉⲧⲙⲟⲩⲱⲙ ⲏ ⲉϯ ⲟⲩⲱ ⲙⲡⲛⲁⲩ ⲏ ⲉϯ ⲟⲩⲱ ⲙⲛⲛⲥⲁ ⲡⲛⲁⲩ ⲛⲉⲧ
ⲛⲏⲩ ⲇⲉ ⲙⲛⲛⲥⲱⲛ ⲙⲡⲃⲟⲗ ⲙⲡⲉⲩϩⲱⲃ ⲛϭⲓϫ ϣⲁ ϩⲣⲁⲓ ⲉⲛⲉⲛⲧⲁⲓⲧⲟϣⲟⲩ 
ϩⲱⲥ ⲥⲟⲛ ⲁⲩⲱ ϩⲱⲥ ϣⲏⲣⲉ ⲉⲓϫⲱ ⲙⲙⲟⲥ ϫⲉ ⲁⲛⲟⲕ ⲡⲉ ⲛⲧⲟⲟⲩ ⲓ︦ⲥ︦ ⲛⲁϫⲛⲟⲩ
 
ⲟⲩ. ⲙⲟⲛⲟⲛ ⲛⲛⲉⲣⲱⲙⲉ ϩⲣⲁⲓ ⲛϩⲏⲧⲛ ⲛⲟⲩⲟⲉⲓϣ ⲛⲓⲙ ϫⲟⲟⲥ ϫⲉ ⲉⲛⲛⲁ
ⲟⲩⲱⲙ ⲉⲧⲃⲉ ⲉⲣ ϩⲱⲃ ⲏ ⲛⲧⲟϥ ⲉϭⲉϫⲃ ⲛⲉϩⲃⲏⲩⲉ ⲉⲧⲙⲉⲣ ϩⲱⲃ ⲉⲧⲃⲉ ⲟⲩⲱⲙ. 
ⲁⲩⲱ ⲡⲛⲁⲩ ⲛϯ ⲟⲩⲱ ⲉⲧⲃⲉ ⲛⲉⲓϩⲃⲏⲩⲉ ⲛⲧⲉⲓϩⲉ ⲉϣⲱⲡⲉ ⲙⲛ ⲡϣⲱⲙ ⲡⲉ 
ⲡⲛⲁⲩ ⲡⲉ ⲛϫⲡ ⲥⲟ ⲏ ϫⲡ ϯ. ⲉϣⲱⲡⲉ ⲡⲃⲟⲗ ⲟⲛ ⲕⲁⲩⲙⲁ ϫⲉ ⲛⲛⲉⲣⲱⲙⲉ ⲟⲩⲱⲙ 
ⲙⲙⲉⲉⲣⲉ ⲁⲗⲗⲁ [....] ⲥϭⲣⲁϩⲧ ϩⲛ ⲛⲉⲩⲏⲓ ⲁⲩⲱ ⲉⲩϣⲁⲛⲙⲧⲟⲛ ⲙⲙⲟⲟⲩ ⲏ 
ⲛⲥⲉⲁⲛ ϩⲧⲏⲩ ⲛⲧⲁⲡⲣⲏⲧⲉ ⲉⲩⲛⲁϫⲓ ϩⲣⲁⲩ ⲟⲛ ⲉⲡⲉⲩϩⲱⲃ ϣⲏⲙ ϩⲙ ⲡⲉⲩⲏⲓ.
ⲉϣⲱⲡⲉ ⲇⲉ ⲧⲉⲡⲣⲱ ⲧⲉ ⲙⲟⲅⲓⲥ ⲛⲥⲉⲉⲣ ⲧⲉⲩⲁⲡⲣⲏⲧⲉ ⲛⲉⲣ ϩⲱⲃ ⲛⲥⲉϯ ⲟⲩⲱ. 
ⲁⲩⲱ ⲛⲧⲉⲓϩⲉ ⲟⲛ ⲧⲉ ⲙⲡⲛⲁⲩ ⲉⲩⲥⲱϩⲙ ⲙⲡϫⲓ ⲉⲓⲣⲉ ϣⲏⲙ ⲉϣⲱⲡⲉ ⲡⲙⲁ 
ϩⲏⲛ ⲉϩⲟⲩⲛ ⲉⲑⲉⲛⲉⲉⲧⲉ ⲉⲩⲛⲁϯ ⲟⲩⲱ ⲟⲛ ⲛⲛⲉⲓⲟⲩⲛⲟⲟⲩⲉ ⲛⲥⲉⲉⲓ ⲉϩⲟⲩⲛ ⲉϣⲱⲡⲉ 
ⲇⲉ ⲡⲙⲁ ⲟⲩⲏⲩ ⲙⲙⲟⲟⲩ ⲛⲑⲉ ⲉⲧⲟⲩⲛⲁⲁⲥ ⲙⲡϣⲱⲙ ⲉⲩⲉϩⲥ ⲕⲁⲙ ⲏ ⲉⲩ
ϩⲱⲱⲗⲉ ⲛⲛⲃⲏⲧ ⲉⲩⲛⲁⲁⲥ ⲟⲛ ϫⲉⲕⲁⲥ ⲕⲁⲛ ⲉⲁⲩⲥⲉ ϭⲟⲡⲉ ⲙⲙⲟⲟⲩ ⲏ ⲛⲧⲟϥ 
 
ⲉⲁⲩⲟⲩⲉⲙ ⲟⲩⲕⲟⲩⲓ ⲉⲩⲛⲁϭⲉⲡⲏ ⲉⲥⲱⲗⲡ ⲉⲃⲟⲗ ⲛⲥⲉⲉⲓ ⲉϩⲟⲩⲛ ⲉⲛⲉⲩⲧⲟⲡⲟⲥ.
ϩⲱⲃ ⲛⲓⲙ ⲛⲧⲉⲓϩⲉ ⲉϣⲱⲡⲉ ⲙⲛ ⲧⲉⲡⲣⲱ ⲧⲉ [....] <note note="sic exit">.</note>
<note note="Fol. non paginé, recto">[.........]</note> ϩⲉⲛ [.....] ⲛ ⲉⲓ [.....] ⲙⲉⲉⲩⲉ [...] 
[...] ⲛⲁⲛⲟⲩ [.......] <note note="uncertain">ⲧⲏ</note> [....] ⲁ [.....] ⲉⲓⲛⲁϫⲉ ϩⲁϩ ⲛϣⲁϫⲉ ⲧⲛⲛⲁⲁ
ϩⲉⲣⲁⲧⲛ ⲅⲁⲣ ⲧⲏⲣⲛ ⲉⲡⲃⲏⲙⲁ ⲙⲡⲛⲟⲩⲧⲉ ⲙⲏ ⲙⲡⲉⲓϫⲟⲟⲥ ϫⲉ ϯⲛⲁϫⲉ ϭⲉ
ϣⲁϫⲉ ⲁⲛ ⲁⲩⲱ ⲙⲡⲉⲓϭⲱ. ⲛⲁϣ ⲛϩⲉ ⲉⲓⲛⲁϭⲱ. ⲙⲡⲉ ⲧⲗⲩⲡⲏ ⲙⲛ ⲡⲉⲙⲕⲁϩ 
ⲛϩⲏⲧ ⲙⲛ ⲡⲛⲟϭⲛⲉϭ ⲙⲡⲉⲓϣⲱⲛⲉ ϥⲓ ⲙⲙⲁⲩ ⲉϥⲟϥⲧ ⲉϩⲟⲩⲛ ⲉⲛⲉⲥⲡⲗⲁⲭⲛⲟⲛ 
ⲙⲡⲟⲩⲥⲟⲛ ⲧⲥⲩⲛⲁⲅⲱⲅⲏ ⲛⲑⲉ ⲛϩⲉⲛ ⲉⲓϥⲧ ⲉⲃⲟⲗϫⲉ ⲧⲉⲛⲟⲩ ⲟⲛ ⲡⲉⲓϣⲱⲛⲉ ⲉⲧ
ⲗⲟⲓⲙⲟⲥ ⲉⲛⲉⲣⲅⲉⲓ ϩⲙ ⲡⲥⲱⲙⲁ ⲉϣϫⲉ ⲟⲩⲛ ⲟⲩⲥⲟⲗⲥⲗ [........] ϥϣ [....] 
ⲅⲁⲣ ϫⲉ ⲟⲩⲙⲟⲛ [...] ϫⲉ ⲁϥⲥⲃⲟⲕ ⲁⲗⲗⲁ ϫⲉ ⲁ ϩⲁϩ ⲙⲙⲉⲗⲟⲥ ⲧⲃⲃⲟ ⲉⲃⲟⲗ 
ⲛϩⲏⲧϥ ϩⲙ ⲡⲉⲓϣⲱⲡⲉ ⲉⲧⲙⲙⲁⲩ ⲉⲑⲟⲟⲩ. ⲟⲩⲛ ⲟⲩⲗⲩⲡⲏ ⲇⲉ ⲟⲛ ϣⲟⲟⲡ ϫⲉ 
ϥϣⲟⲟⲡ ϩⲛ ϩⲉⲛ ⲕⲉⲙⲉⲗⲟⲥ ϩⲉⲛ ⲕⲟⲟⲩⲉ ⲇⲉ ⲟⲛ ⲁϥⲡⲉⲓⲣⲉ ⲉⲃⲟⲗ ϩⲓⲱⲟⲩ. ⲡⲉⲛⲧⲁ 
ⲟⲩⲁ ϫⲟⲟϥ ϩⲙ ⲡⲉϥϩⲓⲥⲉ ϫⲉ ⲉⲓⲉⲃⲉϩ ϫⲱ ⲛⲧⲁⲁϣ ⲁϩⲟⲙ ⲛⲧⲟϥ ⲟⲛ ⲡⲉⲧ
ⲛⲁϣⲱⲡⲉ ⲉϫⲛ ⲟⲩ ⲏ ⲉⲧⲃⲉ ⲟⲩ. ⲉϣϫⲉ ⲙⲡⲉⲉⲓⲙⲉ ⲧⲥⲩⲛⲁⲅⲱⲅⲏ ϣⲁ ϩⲟⲩⲛ 
 
ⲉⲧⲉⲛⲟⲩ ⲛϯⲛⲁϫⲟⲟⲥ ⲁⲛ. ⲡⲉⲛⲧⲁ ⲡϫⲟⲉⲓⲥ ϫⲟⲟϥ ϩⲓⲧⲙ ⲡⲉⲡⲣⲟⲫⲏⲧⲏⲥ ϫⲉ 
ⲁϥⲧⲙⲁⲉⲓⲉ ⲧⲉϥⲯⲩⲭⲏ ⲛϭⲓ ⲡⲓ︦ⲏ︦ⲗ︦ ⲉⲃⲟⲗ ϩⲛ ⲧⲉⲧⲛⲥⲥⲙⲟⲛⲧ ⲁⲛ [...] ⲧⲉ ⲓⲟⲩ
ⲇⲁ [..] ⲧⲟϥ [...] ⲡⲉⲧϣⲟⲟⲡ. ⲉϥϣⲟⲟⲡ ⲉϫⲛ ⲟⲩ ⲏ ⲉⲧⲃⲉ ⲟⲩ. ⲛϯⲛⲁϫⲟⲟⲥ ⲁⲛ. ⲡⲉⲧⲉ 
ⲟⲩ ⲛⲧⲁϥ ⲙⲁⲁϫⲉ ⲉⲥⲱⲧⲙ ⲏ ϩⲏⲧ ⲉⲛⲟⲉⲓ ⲡϩⲱⲃ ⲙⲟⲕϩ ⲁⲛ ⲉⲥⲟⲩⲛ ⲛⲁⲓ ⲙⲛ 
ⲛⲉⲓⲕⲟⲟⲩⲉ. ⲉⲛⲉ ⲙⲡⲟⲩⲕⲁ ⲛⲉⲓϩⲟⲓⲧⲉ ⲉϩⲣⲁⲓ ϩⲛ ϩⲉⲛ ⲧⲟⲡⲟⲥ ⲛⲥⲉϭⲱϣⲧ ⲛⲥⲱⲟⲩ 
ⲙⲡⲟⲩⲉ ⲛϭⲓ ⲡⲉⲧⲉⲡⲉⲓⲑⲩⲙⲉⲓ ⲉⲡⲉⲩⲁⲟⲩⲁⲛ ⲉϥⲥⲟⲧⲡ ϩⲓⲱⲱϥ ⲙⲡⲉⲧⲟⲩⲛⲁ
ⲧⲁⲁⲩ ⲉϫⲱϥ ⲛⲉⲣⲉ ⲡⲁⲓ ⲛⲁϫⲟⲟⲥ ⲁⲛ ⲡⲉ. ⲛⲓⲙ ⲡⲉⲧⲛⲁϫⲟⲟⲥ ϫⲉ ⲡⲉⲧⲣ ⲡⲁϩⲣⲉ 
ⲉⲡⲉⲓϣⲱⲛⲉ ⲛⲁⲙⲟⲟϣⲉ ⲏ ⲉϥⲛⲁⲉⲓ ⲉⲃⲟⲗϩⲓⲧⲛ ⲙⲙⲉⲗⲟⲥ ⲉⲧϥϣⲟⲟⲡ ⲛϩⲏⲧⲟⲩ 
ⲛϥⲟⲃϣϥ ⲉϥⲛⲁⲩ ⲉⲛⲉⲡⲗⲩⲅⲏ ⲏ ⲛ [..........] ⲣⲟ [........] ⲕⲱ [.....] 
ⲛϥϭ [......] ⲡⲁⲣⲁ ⲡⲟ [....] ⲙⲡⲣⲱⲙ [.....] ⲉⲡⲉⲓϣ [...] ⲉ ⲛϩⲏⲧϥ ⲏ ϩⲓⲱⲱϥ 
ⲛϥⲕⲁⲁⲩ ϣⲁⲛⲧⲟⲩⲣ ⲟⲩⲁⲟⲩⲟⲙⲉ ⲕⲁⲧⲁ ⲡⲟⲩⲱϣ ⲙⲡⲣⲱⲙⲉ ⲉⲧⲉⲣⲉ ⲡⲉⲓ
ϣⲱⲛⲉ ⲛϩⲏⲧϥ ⲥⲉⲓ ⲛⲏⲧⲛ ⲛⲛⲉⲧⲛϩⲏⲇⲟⲛⲏ ⲛϫⲱϩⲙ ϩⲓ ⲥⲱⲱϥ ϩⲓ ϩⲉ ⲉⲃⲟⲗ 
ϩⲛ ⲧⲉⲡⲓⲑⲩⲙⲓⲁ ⲛⲧⲉⲧⲛⲯⲩⲭⲏ ϩⲓ ⲡⲟⲣⲛⲉⲩⲉ ϩⲛ ⲛⲉⲧⲛⲙⲉⲉⲩⲉ ⲛϩⲏⲧ ⲧⲁⲣⲉ 
 
ⲧⲉⲧⲛ ⲥⲉⲓ ⲟⲛ ⲙⲡⲣⲱⲕϩ ⲙⲛ ⲡⲕⲱϩⲧ ⲉⲧⲉ ⲙⲉϥⲱϣⲙ ⲧⲱⲱⲃⲉ ⲉⲣ ⲛⲛⲉⲧⲛⲕⲁ
ⲕⲓⲁ ⲛϩⲏⲧⲧⲏⲩⲧⲛ ϩⲛ ϩⲉⲛ <note note="sic exit">.</note> 
<pb xml:id="ⲣ︦ⲓ︦ⲅ︦"/> ⲟⲛ ⲥⲉⲛⲁϥⲉⲓⲧⲟⲩ ⲛⲉⲧⲙⲡⲉⲓϫⲟⲟⲩ ⲇⲉ ⲥⲉⲑⲗⲓⲃⲉ ⲛϩⲉⲛ ⲕⲟⲟⲩⲉ ⲉⲧ
ⲃⲏⲏⲧⲟⲩ ϩⲛ ϩⲃⲏⲩⲉ ⲉⲙⲛⲧⲟⲩ ⲡⲣⲟⲕⲟⲡⲏ ⲡⲉ ϩⲱⲃ ⲛⲓⲙ ⲡⲃⲟⲗ ⲙⲡⲕⲁⲧⲁ
ⲇⲁⲝⲓⲥ ⲛⲛⲁϩⲣⲙ ⲛⲉⲧⲥⲟⲟⲩⲛ ⲛⲧϭⲟⲙ ⲛⲑⲩⲡⲟⲧⲁⲅⲏ ⲛⲑⲉ ⲁⲛⲟⲕ ⲛⲧⲁⲓⲉⲓⲙⲉ 
ⲧⲁⲓ ⲧⲉ ⲑⲉ ⲙⲡⲉϥⲉⲓ ⲉⲃⲟⲗ ϩⲛ ⲣⲱⲓ ⲉⲛⲉϩ ⲡⲉⲧⲉⲓⲛⲁϫⲟⲟϥ ⲧⲉⲛⲟⲩ ⲡⲉ ⲡⲁⲓ ϫⲉ 
ⲟⲩⲁ ⲡⲉ ⲛⲟⲩⲱⲧ ⲧⲉⲧϩⲓϫⲙ ⲡⲣⲱⲙⲉ ⲉⲣⲉ ⲡⲥⲱⲙⲁ ⲧⲏⲣϥ ⲙⲛ ⲙⲙⲉⲗⲟⲥ 
ⲟⲩⲏϩ ⲛⲥⲱⲥ ⲟⲩϣⲗⲟϥ ⲅⲁⲣ ⲡⲉ ⲁⲩⲱ ⲟⲩϩⲱⲃ ⲛⲥⲱⲃⲉ ⲡⲉ ⲉⲧⲣⲉ ⲧⲁⲡⲉ ⲁⲩⲱ 
ⲡⲥⲱⲙⲁ ⲟⲩⲁϩϥ ⲛⲥⲁ ⲧⲟⲩⲉⲣⲏⲧⲉ ⲏ ⲛⲟⲩⲉⲣⲏⲧⲉ ⲉⲃⲟⲗϫⲉ ⲟⲩⲡⲁⲣⲁ ⲧⲉⲛⲫⲩⲥⲓⲥ 
ⲡⲉ ⲉⲧⲣⲉⲛⲥⲱϣⲉ ϩⲓϫⲙ ⲡⲕⲁϩ [..] ⲛⲥⲱϣⲉ ⲙⲡⲥⲱⲙⲁ [....] ⲡⲁϩⲟⲩ [.....] ⲧⲉ 
ⲟⲩⲉⲛ ϣϭⲟⲙ ⲙⲙⲟⲛ ⲉⲙⲟⲟϣⲉ ⲛⲥⲁ ⲑⲏ ⲕⲁⲧⲁ ⲧⲉⲛⲫⲩⲥⲓⲥ ⲧⲉⲛⲟⲩ ⲣⲱ ⲛϩⲟⲥⲟⲛ 
ⲉⲣⲉ ⲡⲥⲱⲙⲁ ⲟⲩⲟϫ ⲉⲥⲱϭ ⲁⲩⲱ ⲙⲡⲉⲥⲥⲣⲟⲙⲣⲙ ⲛϭⲓ ⲧⲁⲡⲉ ⲧⲁⲓ ⲧⲉ ⲑⲉ. ϩⲁ ⲑⲏ 
 
ⲅⲁⲣ ⲙⲡⲟⲟⲩ ϯϫⲱ ⲙⲙⲟⲥ ϫⲉ ⲛⲛⲉ ⲣⲱⲙⲉ ⲉⲣ ϩⲱⲃ ⲁϫⲛ ⲡϩⲗⲗⲟ. ⲡⲉⲧ
ⲙⲙⲁⲩ ⲛⲟⲓ ϫⲉ ⲉⲓϫⲉ ⲟⲩ ⲡⲉⲧⲛⲁϩⲁⲣⲉϩ ⲉϩⲉⲛ ⲕⲟⲩⲓ ⲛϥϣⲱⲡⲉ ⲉϥⲉⲛϩⲟⲧ 
ⲉⲣⲟⲟⲩ ϣⲁⲩϯ ϩⲉⲛ ⲛⲟϭ ⲉⲧⲟⲟⲧϥ ⲛⲥⲉⲧⲁⲛϩⲟⲩⲧϥ ⲉⲣⲟⲟⲩ. ⲟⲩⲣⲱⲙⲉ ⲙⲡⲉϥ
ϣⲱϥ ⲉⲛⲉϩ ⲙⲡϫⲟⲕ ⲛⲧⲉϥⲁⲡⲉ ⲉϫⲱⲓ ⲙⲡⲉϥϫⲛⲟⲩⲓ ⲛϣⲟⲣⲡ. ⲟⲩ ϭⲉ ⲛϩⲱⲃ 
ⲡⲉ ϫⲉ ⲛϥϩⲩⲡⲟⲧⲁⲥⲥⲉ ⲛⲁⲓ ⲛϩⲏⲧϥ ⲁⲛ. ⲏ ⲛⲉⲧⲟⲩⲏϩ ⲧⲏⲣⲟⲩ ϩⲛ ⲛⲉⲓⲧⲟⲡⲟⲥ 
ⲥⲟⲟⲩⲛ ⲁⲛ ⲛⲧⲙⲓⲛⲉ ⲙⲡⲣⲱⲙⲉ ⲉⲧⲙⲙⲁⲩ ⲙⲛ ⲧⲉϥϩⲩⲡⲟⲙⲟⲛⲏ ⲛⲁⲧⲡⲱⲱⲛⲉ 
ⲁⲩⲱ ⲛⲁⲧⲕⲓⲙ ϩⲙ ⲡⲕⲁⲓⲣⲟⲥ <pb xml:id="ⲣ︦ⲓ︦ⲇ︦"/> ⲧⲏⲣϥ. ⲡⲉⲧⲙⲙⲁⲩ ⲛⲟⲓ ϫⲉ ⲁⲓϫⲉ ⲟⲩ. 
ⲧⲉⲛⲟⲩ ⲇⲉ ϯϫⲱ ⲙⲙⲟⲥ ⲛⲧⲉⲓϩⲉ ϫⲉ ⲛⲉⲛⲧⲁⲛⲕⲣⲓⲛⲉ ⲁⲩⲱ ⲁⲛⲇⲓⲁⲕⲣⲓⲛⲉ ⲉⲧⲁ
ϩⲟⲟⲩ ⲉⲣⲁⲧⲩ ⲉϫⲛ ⲛⲉⲓⲧⲟⲡⲟⲥ ⲛⲛⲉⲩⲉϣⲉⲣ ϩⲱⲃ ⲉϫⲱⲓ ⲟⲩⲇⲉ ⲛⲛⲉⲩⲉϣϫⲓ 
ⲟⲩϩⲛⲁⲁⲩ ⲉⲟⲩⲟⲙϥ ⲛⲧⲟⲟⲧⲟⲩ ⲛⲛⲉⲧⲇⲓⲁⲕⲟⲛⲉⲓ ⲉⲛⲁⲛⲟⲕ ⲁⲛ ⲡⲉ ⲛⲧⲁⲓⲁⲁϥ 
ⲛⲁⲩ ⲛⲛⲉⲩϫⲓ ⲗⲁⲁⲩ ⲙⲡⲃⲟⲗ ⲛⲧⲉⲩⲧⲟ ⲟⲩⲇⲉ ⲛⲛⲉⲩϣⲉϥⲧ ⲡⲉⲩⲡⲣⲏϣ ⲏ 
ⲧⲉⲩϩⲟⲓⲧⲉ ⲏ ⲟⲩϩⲛⲁⲁⲩ ⲉⲕⲁⲁϥ ⲛⲁⲩ ⲡⲃⲟⲗ ⲙⲡⲕⲱⲧ. ⲛⲟⲩⲥⲟⲡ ⲁⲛ ⲡⲉ ⲛⲧⲁⲓ
 
ϫⲟⲟⲥ ϫⲉ ⲉⲓϣⲁⲛⲙⲟⲩ ϩⲱⲃ ⲛⲓⲙ ⲉⲧⲉⲧⲛⲟⲩⲁϣⲟⲩ ⲁⲁⲩ ⲧⲉⲧⲛⲣⲱϣⲉ ⲧⲉⲧⲛϯ 
ⲗⲟⲅⲟⲥ ⲅⲁⲣ ⲙⲡⲛⲟⲩⲧⲉ. ⲟⲩϩⲛⲁⲁⲩ ⲉⲓϣⲁⲛⲧⲁⲁϥ ⲛⲏⲧⲉⲛ ⲉⲟⲩⲟⲙⲉϥ ⲏ ⲉⲥⲟⲟϥ 
ⲡⲃⲟⲗ ⲛⲛϣⲓ ⲉⲧⲕⲏ ⲛⲁⲛ ⲉϩⲣⲁⲓ ⲉⲓⲱⲡ ⲙⲙⲟⲩ ⲉⲩⲥⲙⲟⲩ ⲁⲩⲱ ⲉⲓϫⲱ ⲙⲙⲟⲥ 
ϫⲉ ϩⲱⲥ ⲧⲉⲧⲉⲛⲛⲏⲩ ⲛⲁⲓ ⲉϩⲣⲁⲓ ⲉⲡⲧⲟⲡⲟⲥ ⲉϯ ⲛϩⲏⲧϥ ⲏ ⲛⲧⲟϥ ϫⲉ ϩⲱⲥ 
ⲛⲧⲁⲓⲉⲓ ⲛⲏⲧⲛ ⲉϩⲟⲩⲛ ⲉϯ ⲛⲟⲩⲥⲙⲟⲩ ⲛⲏⲧⲛ ⲏ ⲟⲩⲥⲟⲗⲥⲗ ⲛⲧⲁⲓϫⲉ ⲛⲁⲓ ϫⲉ 
ⲙⲏⲡⲟⲥ ⲛⲧⲉⲧⲛⲉⲓ ⲉⲩⲕⲁⲓⲣⲟⲥ ⲛⲧⲉ ⲛⲉⲧⲁⲣⲭⲉⲓ ⲉϫⲛ ⲛⲉⲓⲧⲟⲡⲟⲥ ϣⲁ ϩⲣⲁⲓ 
ⲉⲛⲣⲙ ⲛⲏⲓ ⲥⲉⲣ ⲧⲉⲓⲁⲛⲟⲙⲓⲁ ⲉⲃⲟⲗ ⲟⲛ ⲛⲕⲉⲥⲟⲡ ϩⲣⲁⲓ ⲛϩⲏⲧⲉⲛ ⲉⲓⲧⲉ ϩⲟⲟⲩⲧ 
ⲉⲓⲧⲉ ⲥϩⲓⲙⲉ ⲉⲧⲉ ⲧⲁⲓ ⲧⲉ ⲉⲧⲣⲉⲩϯ ϩⲛⲟ ⲙⲡⲉⲧⲟⲩⲁϣϥ ⲉⲟⲩⲱⲙ ⲏ ⲉⲥⲱ ⲉⲩⲉⲣ 
ⲡⲕⲉⲙⲉⲗⲉⲧⲁ ⲙⲡⲁⲓ ϫⲉ ϣⲁⲛⲁⲁⲥ ⲁⲩⲱ ⲉⲓ ϫⲉ ⲧⲉⲧⲛⲁⲁⲁⲥ ⲉⲧ [...] ⲏⲧ ⲉⲓⲉ 
 <note note="uncertain">ⲛⲧⲁ</note> [........] <note note="sic exit">.</note>
 
ⲭ︦ⲓ︦ⲱ︦ 

<pb xml:id="ⲥ︦ⲉ︦"/> ⲃⲉ ⲉⲧⲛⲁϣⲧ ⲛⲑⲉ ⲉⲧⲥⲏϩ ϫⲉ ⲉⲧⲃⲉ ⲟⲩ ⲙⲡϥⲉⲓ ⲉϩⲣⲁⲓ ⲛϭⲓ ⲡⲧⲁⲗϭⲟ 
ⲛⲧϣⲉⲉⲣⲉ ⲙⲡⲁⲗⲁⲟⲥ ⲡⲉⲧⲙⲕⲱ ⲙⲡϣⲁϫⲉ ⲛⲧⲉⲥⲃⲱ ⲙⲛ ⲛⲉⲛⲧⲟⲗⲏ ⲙⲛ ⲛⲕⲉ
ⲡⲁϩⲣⲉ ⲧⲏⲣⲟⲩ ⲉⲧⲛⲁ ⲉⲡⲓϣⲱⲛⲉ ϩⲓϫⲱϥ. ⲧϭⲓ ⲛϩⲱⲛ ⲇⲉ ⲙⲡⲉⲧⲣ ⲡⲁϩⲣⲉ 
ⲉⲣⲟⲛ ⲉⲧⲣⲉⲛⲕⲱ ⲙⲡⲡⲁϩⲣⲉ ϩⲓϫⲛ ⲛⲉⲡⲗⲏⲅⲏ ⲧⲉ ⲧⲁⲓ ϫⲉ ⲡⲁϣⲏⲣⲉ ϩⲁⲣⲉϩ 
ⲉⲛⲁϣⲁϫⲉ ⲁⲩⲱ ϩⲉⲛ ⲛⲁⲉⲛⲧⲟⲗⲏ ϩⲁϩⲧⲏⲕ ⲁⲩⲱ ϫⲉ ϩⲁⲣⲉϩ ⲉⲛⲁⲉⲛⲧⲟⲗⲏ 
ⲧⲁⲣⲉⲕⲱⲛϩ ⲁⲩⲱ ϫⲉ ⲉⲕϣⲁⲛⲕⲁⲁⲩ ϩⲙ ⲡⲉⲕϩⲏⲧ ⲕⲛⲁϯ ϩⲏⲩ. ⲡⲥⲁⲉⲓⲛ ⲉϣⲁϥ
ⲃⲱⲕ ⲁⲛ ⲉⲣⲁⲧϥ ⲛⲟⲩⲟⲛ ⲛⲓⲙ ϩⲁⲡⲗⲱⲥ ⲉⲣ ⲡⲁϩⲣⲉ ⲉⲣⲟⲟⲩ ⲙⲟⲅⲓⲥ ⲅⲁⲣ 
ⲛϥⲃⲱⲕ ⲉⲣⲁⲧϥ ⲙⲡⲁⲣⲭⲱⲛ ⲏ ⲡⲣⲙⲙⲁⲟ ⲉⲧⲉ ⲟⲩⲛⲧⲟⲩ ϩⲁϩ ⲛⲭⲣⲏⲙⲁ 
ⲡⲉⲭ︦ⲥ︦ ⲇⲉ ⲛⲧⲟϥ ⲓ︦ⲥ︦ ⲡϣⲁⲛ ϩⲧⲏϥ ⲛⲛⲁⲏⲧ ⲛⲧⲁϥⲉⲓ ⲉⲣ ⲡⲁϩⲣⲉ ⲉⲟⲩⲟⲛ ⲛⲓⲙ 
ⲉⲧⲟⲩϫⲓ ⲙⲙⲟⲟⲩ ⲛϭⲟⲛⲥ ⲉⲃⲟⲗϩⲓⲧⲙ ⲡⲇⲓⲁⲃⲟⲗⲟⲥ ⲡϫⲟⲉⲓⲥ ⲙⲉⲛ ⲓ︦ⲥ︦ ϥϩⲏⲛ 
 
ⲉϩⲟⲩⲛ ⲉⲟⲩⲟⲛ ⲛⲓⲙ ⲛⲟⲩⲟⲉⲓϣ ⲛⲓⲙ ⲉⲧϩⲉⲗⲡⲓⲍⲉ ⲉⲣⲟϥ ϥⲙⲟⲩϩ ⲅⲁⲣ ⲛⲧⲡⲉ 
ⲁⲩⲱ ϥⲙⲟⲩϩ ⲙⲡⲕⲁϩ ⲁⲗⲗⲁ ⲁϥⲉⲓ ϣⲁⲣⲟⲛ ⲛⲟⲩⲥⲟⲡ ⲛⲟⲩⲱⲧ ϫⲉ ⲉⲣⲉ ⲡⲅⲉ
ⲛⲟⲥ ⲧⲏⲣϥ ⲛⲛⲉⲭⲣⲉⲓⲥⲧⲓⲁⲛⲟⲥ ⲛⲟⲩ<pb xml:id="ⲥ︦︦ϝ︦"/> ⲟⲉⲓϣ ⲛⲓⲙ ⲛⲁⲡⲱⲧ ⲉⲣⲁⲧϥ ϣⲁ 
ⲧⲥⲩⲛⲧⲉⲗⲉⲓⲁ ⲙⲡⲁⲓⲱⲛ ⲉⲩⲉⲟⲟⲩ ⲙⲛ ⲟⲩϫⲓⲥⲉ ⲛⲑⲉ ⲛⲧⲁ ⲡⲡⲉⲧⲟⲩⲁⲁⲃ ϫⲟⲟⲥ 
ϫⲉ ⲛⲧⲟⲕ ⲡⲉ ⲡⲁⲉⲟⲟⲩ ⲁⲩⲱ ⲉⲧϫⲓⲥⲉ ⲛⲧⲁⲁⲡⲉ ⲁⲩⲱ ⲟⲛ ϫⲉ ⲛⲇⲓⲕⲁⲓⲟⲥ ⲛⲁ
ϫⲓⲥⲉ ϩⲙ ⲡⲡⲱⲧ ⲉⲣⲁⲧϥ. ⲡⲥⲁⲉⲓⲛ ⲉϥϫⲓ ⲡⲉⲓⲣⲁ ⲙⲡϣⲱⲛⲉ ϩⲛ ⲛⲉϥⲡⲁϩⲣⲉ 
ⲡϫⲟⲉⲓⲥ ⲇⲉ ⲓ︦ⲥ︦ ⲉϥϫⲱ ⲙⲙⲟⲥ ⲛⲛⲉⲧϣⲱⲛⲉ ϩⲙ ⲡϣⲱⲛⲉ ⲛⲁⲛⲟⲙⲓⲁ ⲛⲓⲙ ϫⲉ 
ⲛⲉⲧⲛⲛⲟⲃⲉ ⲕⲏ ⲛⲏⲧⲛ ⲉⲃⲟⲗ ⲁⲩⲱ ⲛⲧⲉⲩⲛⲟⲩ ϣⲁⲩⲧⲁⲗϭⲟ. ⲡⲥⲁⲉⲓⲛ ϩⲟⲙⲟⲓⲱⲥ 
ⲉϥϫⲓ ⲙⲡⲉϥⲃⲉⲕⲉ ⲓ︦ⲥ︦ ⲇⲉ ⲛⲧⲟϥ ⲛⲧⲁϥⲧⲁⲁϥ ⲛⲥⲱⲧⲉ ϩⲁ ⲟⲩⲟⲛ ⲛⲓⲙ ⲉⲧⲉ 
ⲙⲙⲛⲧⲟⲩ ϩⲉⲗⲡⲓⲥ ⲙⲙⲁⲩ ⲛⲥⲁ ⲃⲗⲗⲁϥ. ⲡⲥⲁⲉⲓⲛ ⲛⲉϥⲡⲁϩⲣⲉ ϩⲉⲛ ⲉⲃⲟⲗ ⲛⲉ 
ϩⲛ ϩⲉⲛ ⲧⲏϭ ⲙⲛ ϩⲉⲛ ⲕⲉⲁϣⲏ ⲙⲙⲓⲅⲙⲁ ⲡϫⲟⲉⲓⲥ ⲇⲉ ⲓ︦ⲥ︦ ⲛⲉϥⲡⲁϩⲣⲉ ϩⲉⲛ 
ⲉⲃⲟⲗ ⲛⲉ ϩⲛ ⲛⲉϥⲙⲛⲧⲛⲁⲏⲧ ⲙⲛ ⲛⲉϥⲙⲛⲧϣⲁⲛ ϩⲧⲏϥ ⲙⲛ ⲛⲉϥⲙⲛⲧⲁⲅⲁ
ⲑⲟⲥ ⲙⲛ ⲛⲉϥⲙⲛⲧϩⲁⲣϣ ϩⲏⲧ ⲙⲛ ⲛⲉϥⲁⲛⲟⲭⲏ ⲙⲛ ⲛⲉϥⲙⲛⲧⲭⲣⲏⲥⲧⲟⲥ ⲙⲛ 
ⲛⲉϥⲙⲛⲧⲙⲁⲓ ⲣⲱⲙⲉ. ⲡⲥⲁⲉⲓⲛ ⲉϣⲁϥⲉⲓⲱ ⲉⲃⲟⲗ ⲛⲛⲉⲡⲗⲏⲅⲏ ⲛⲛⲉⲧϣⲱⲛⲉ ϩⲙ 
 
ⲡⲙⲟⲟⲩ ⲓ︦ⲥ︦ ⲇⲉ ⲉϥⲕⲁⲑⲁⲣⲓⲍⲉ ⲛⲛⲉⲡⲗⲏⲅⲏ ⲛⲛⲉⲛⲛⲟⲃⲉ ϩⲛ ⲧⲉϥⲁ<pb xml:id="ⲥ︦ⲍ︦"/>ⲅⲁⲡⲏ. 
ⲛⲉⲧⲉϣⲁⲩϫⲉⲩ ϩⲉⲛ ⲥⲏϥⲉ ⲉϣⲁⲩϫⲟⲕⲙⲟⲩ ϩⲛ ⲟⲩⲙⲟⲟⲩ ⲉⲩⲙⲧⲟⲛ ⲛⲁⲩ 
ⲉⲃⲟⲗϩⲓⲧⲛ ⲛⲉⲧϥⲓ ⲙⲡⲉⲩⲣⲟⲟⲩϣ ⲛⲑⲉ ⲛⲧⲁ ⲡⲉⲧϩⲓϫⲙ ⲡⲉϣⲧⲉⲕⲟ ⲁⲁⲥ ⲙⲡⲁⲩ
ⲗⲟⲥ ⲙⲛ ⲥⲓⲗⲁⲥ ⲉⲁϥϫⲓⲧⲟⲩ ⲁϥϫⲟⲕⲙⲟⲩ ⲉⲃⲟⲗ ϩⲛ ⲛⲉⲩⲥⲏϣⲉ ⲛⲑⲉ ⲉⲧⲥⲏϩ. 
ⲉϣⲁⲩⲡⲱϩⲧ ⲇⲉ ⲟⲛ ⲉϫⲱⲟⲩ ⲛⲟⲩⲛⲉϩ ⲙⲛ ⲟⲩⲏⲣⲡ ⲛⲑⲉ ⲉⲧⲥⲏϩ ϩⲙ ⲡⲉⲩ
ⲁⲅⲅⲉⲗⲓⲟⲛ ⲉⲧⲃⲉ ⲡⲥⲁⲙⲁⲣⲓⲧⲏⲥ ⲛⲧⲁϥϣⲁⲛ ϩⲧⲏϥ ⲉϫⲙ ⲡⲉⲛⲧⲁ ⲛⲗⲏⲥⲧⲏⲥ 
ϫⲛⲁϥ ϩⲉⲛ ⲥⲏϣⲉ ⲁⲩⲃⲱⲕ ⲁⲩⲕⲁⲁϥ ⲉϥⲟ ⲙⲡϣⲙⲟⲩ. ⲓ︦ⲥ︦ ⲇⲉ ⲛⲧⲟϥ ⲉⲛⲧⲁϥ
ⲃⲁⲡⲧⲓⲍⲉ ⲙⲙⲟⲛ ϩⲛ ⲟⲩⲡ︦ⲛ︦ⲁ︦ ⲉϥⲟⲩⲁⲁⲃ ⲉⲩⲥⲃⲱ ⲛⲁⲛ ⲉⲁϥⲡⲱϩⲧ ⲇⲉ ⲟⲛ 
ⲉϩⲣⲁⲓ ⲉϫⲱⲛ ⲛⲧⲇⲱⲣⲉⲁ ⲙⲡⲉϥⲛⲁ ⲉⲩⲑⲉⲣⲁⲡⲉⲓⲁ ⲛⲧⲉⲯⲩⲭⲏ ⲙⲛ ⲡⲥⲱⲙⲁ 
ⲛⲛⲉⲛⲧⲁ ⲛⲇⲁⲓⲙⲱⲛ ⲁⲁⲩ ⲙⲡϣⲙⲟⲩ ϩⲛ ⲛⲥⲏϣⲉ ⲙⲡⲛⲟⲃⲉ. ⲡⲁ ⲡⲉⲧϥⲓ ⲣⲟⲟⲩϣ 
ⲅⲁⲣ ϩⲁⲣⲟⲛ ⲉⲧⲃⲉ ⲡⲉⲓϣⲱⲛⲉ ⲉⲑⲟⲟⲩ ⲡⲉ ⲧⲥⲁⲃⲟⲛ ⲉⲙⲡⲁϩⲣⲉ ⲉⲧⲛⲁ ⲉⲣⲟϥ ⲏ 
ⲉⲧϥⲣ ⲡⲁϩⲣⲉ ⲉⲣⲟⲛ ⲛϩⲏⲧⲟⲩ ⲡⲱⲛ ⲇⲉ ϩⲱⲱⲛ ⲡⲉ ϫⲓⲧⲟⲩ ⲏ ⲉⲕⲁⲁⲩ ϩⲓⲱⲱϥ 
ⲛⲧⲛⲧⲙϥⲓⲧⲟⲩ ⲙⲙⲁⲩ ϩⲓϫⲱϥ. ϣⲛ ϩⲧⲏⲛ ϩⲁⲣⲟⲛ ⲙⲡⲣⲧⲣⲉⲛⲛ ϩⲉⲛ ϩⲓⲥⲉ ⲉⲩ
 
ⲕⲏⲃ ⲉϩⲣⲁⲓ ⲉϫⲱⲛ ⲙⲁⲩⲁⲁⲛ ⲛⲁ ⲛⲧⲓⲙⲱⲣⲓⲁ <pb xml:id="ⲥ︦ⲏ︦"/> ⲙⲡⲛⲟⲃⲉ ⲙⲛ ⲙⲙⲟⲕϩⲥ 
ⲉⲧⲉⲣⲉ ⲡⲛⲟⲩⲧⲉ ⲉⲓⲛⲉ ⲙⲙⲟⲟⲩ ⲉϫⲱⲛ ⲧⲉⲛⲟⲩ ϩⲙ ⲡⲥⲱⲙⲁ ⲙⲛ ⲛⲕⲟⲗⲁⲥⲓⲥ 
ⲉⲧⲥⲃⲧⲱⲧ ϩⲙ ⲡⲉϩⲟⲟⲩ ⲙⲡϩⲁⲡ ⲛⲛⲉⲧⲛⲥⲉⲛⲁⲙⲉⲧⲁⲛⲟⲉⲓ ⲁⲛ. ⲛⲉⲧⲛⲁⲕⲱ ϭⲉ 
ⲛⲁⲩ ⲛⲛⲉⲓⲡⲁϩⲣⲉ ⲛⲧⲁⲩⲕⲱ ⲛⲁⲩ ⲙⲡⲧⲁⲗϭⲟ ⲛⲧⲉⲩⲯⲩⲭⲏ ⲙⲛ ⲡⲉⲩⲥⲱⲙⲁ 
ⲛⲉⲧⲛⲁⲕⲁⲁⲩ ⲅⲁⲣ ⲛⲁⲩ ⲛⲥⲉⲛⲁⲉⲓ ⲣⲱ ⲁⲛ ⲉⲧⲟⲟⲧϥ ⲙⲡⲉⲓϣⲱⲛⲉ. ⲙⲡⲱⲣ ϭⲉ 
ⲧⲉⲛⲟⲩ ⲉⲧⲣⲉⲛϫⲓⲧⲟⲩ ⲛⲧⲛⲕⲁⲁⲩ ϩⲛ ⲛⲉⲛⲙⲁⲁϫⲉ ⲛⲑⲉ ⲛϩⲉⲛ ⲡⲁϩⲣⲉ ϩⲛ ϩⲉⲛ 
ϩⲛⲁⲁⲩ ⲛⲧⲛⲧⲙⲧⲁⲁⲩ ⲉϫⲛ ⲛⲉⲡⲗⲏⲅⲏ ϫⲉ ⲛⲛⲉⲛⲟⲩⲱⲛϩ ⲉⲃⲟⲗ ϫⲉ ⲁⲛⲟⲛ 
ϩⲉⲛ ⲙⲁⲥⲧ ⲡⲉⲛⲙⲧⲟⲛ. ⲁⲩⲱ ϩⲁⲙⲟⲓ ⲟⲛ ⲉⲁⲛⲟⲛ ϩⲉⲛ ⲙⲁⲓ ⲡⲉⲛⲙⲧⲟⲛ ⲁⲛ ϩⲛ 
ϩⲱⲃ ⲛⲓⲙ ϣⲁⲧⲙ ⲡⲁ ⲡⲉⲓϣⲱⲛⲉ ⲙⲁⲩⲁⲁϥ ⲙⲡⲟⲛⲏⲣⲟⲛ ϫⲉⲕⲁⲥ ⲉⲛⲛⲁⲣ ⲃⲟⲗ 
ⲉⲧⲙϫⲓ ⲙⲡⲉϫⲡⲓⲟ ⲛⲧⲉⲛⲙⲛⲧⲁⲧⲥⲱⲧⲙ. ⲡⲙⲁ ⲛϫⲓ ⲡⲁϩⲣⲉ ⲏ ⲛⲣ ⲡⲁϩⲣⲉ ⲉⲣⲟⲛ 
ⲛϩⲏⲧϥ ⲡⲉ ⲧⲉⲕⲕⲗⲏⲥⲓⲁ ⲙⲛ ⲧⲟⲡⲟⲥ ⲛⲓⲙ ⲉⲧⲟⲩϯ ⲥⲃⲱ ⲛϩⲏⲧⲟⲩ ϩⲛ ⲟⲩⲙⲉ. 
ⲧⲉⲛϭⲓ ⲛϣⲟⲣⲡⲛ ⲇⲉ ⲉⲣⲁⲧϥ ⲛⲑⲉ ⲉⲧⲥⲏϩ ϫⲉ ϯϣⲱⲣⲡ ⲙⲙⲟⲓ ⲉⲣⲟⲕ ⲡⲛⲟⲩⲧⲉ 
ⲡⲁⲛⲟⲩⲧⲉ ⲡⲉ ⲣ ⲡⲓⲥⲧⲟⲥ ϫⲓⲛ ⲧⲉⲛⲙⲛⲧϣⲏⲣⲉ ϣⲏⲙ ϫⲉ ⲛⲛⲉϥϣⲱⲡⲉ ⲣⲱ ⲛϩⲏⲧⲛ 
 
<pb xml:id="ⲥ︦ⲑ︦"/> ϩⲟⲗⲱⲥ ⲛϭⲓ ⲡϣⲱⲛⲉ ⲉⲧⲙⲙⲁⲩ ⲛⲗⲟⲓⲙⲟⲥ. ⲧⲉⲛϭⲓ ⲛϣⲟⲣⲡⲛ ⲇⲉ ⲉⲣⲟϥ 
ⲡⲉ ⲧⲱⲟⲩⲛ ⲙⲡⲛⲁⲩ ⲛϣⲱⲣⲡ ⲛⲧⲛⲉⲡⲓⲕⲁⲗⲉⲓ ⲙⲟⲟϥ ϩⲛ ⲧⲱⲃϩ ⲛⲓⲙ ⲉⲛⲉⲝⲟ
ⲙⲟⲗⲟⲅⲉⲓ ⲙⲡⲉϥⲣⲁⲛ ⲉⲛⲥⲙⲟⲩ ⲉⲣⲟϥ ⲉⲛϯ ⲉⲟⲟⲩ ⲛⲁϥ ⲉϫⲛ ⲛⲉϥϩⲃⲏⲟⲩⲉ 
ⲧⲏⲣⲟⲩ ⲛⲑⲉ ⲉⲧⲥⲏϩ ϫⲉ ϯⲛⲁⲧⲱⲟⲩⲛ ⲙⲡⲛⲁⲩ ⲛϣⲱⲣⲡ ⲧⲁⲉⲝⲟⲙⲟⲗⲟⲅⲉⲓ ⲛⲁⲕ 
ⲡϫⲟⲉⲓⲥ ϩⲛ ⲛⲓⲗⲁⲟⲥ ϯⲛⲁⲯⲁⲗⲗⲉⲓ ⲉⲣⲟⲕ ϫⲉ ⲁ ⲡⲉⲕⲛⲁ ϫⲓⲥⲉ ⲉϩⲣⲁⲓ ⲉⲙⲡⲏⲩⲉ 
ⲁⲩⲱ ⲧⲉⲕⲙⲉ ϣⲁ ϩⲣⲁⲓ ⲉⲛⲉⲕⲗⲟⲟⲗⲉ. ⲧϭⲓ ⲛⲁⲙⲉⲗⲉⲓ ⲇⲉ ϩⲱⲱϥ ⲉⲧⲙϣⲟⲣⲡⲛ 
ⲉⲣⲁⲧϥ ⲙⲡⲥⲁⲉⲓⲛ ϣⲁⲛⲧϥϥⲓ ⲙⲙⲁⲩ ⲛⲛⲉϥϩⲛⲁⲁⲩ ⲏ ⲛϥⲱⲣϫ ⲙⲡⲙⲁ ⲛϯ
ⲡⲁϩⲣⲉ ⲡⲉ ⲛⲉⲧⲣⲉⲛϩⲓⲧⲉ ϩⲛ ⲟⲩ ⲙⲛⲧⲧⲃⲛⲏ ϩⲙ ⲡⲛⲁⲩ ⲛⲃⲱⲕ ⲉⲧⲉⲕⲕⲗⲏⲥⲓⲁ 
ϣⲁⲛⲧⲟⲩⲟⲩⲱ ⲉⲩⲱϣ ⲏ ⲉⲩⲉⲓⲣⲉ ⲙⲡⲙⲩⲥⲧⲏⲣⲓⲟⲛ ⲙⲛ ϩⲱⲃ ⲛⲓⲙ ⲉⲧⲉϣϣⲉ ⲉⲁⲁⲩ 
ϩⲙ ⲡⲏⲓ ⲙⲡⲛⲟⲩⲧⲉ. ⲁⲩⲱ ⲉϩⲉⲛ ⲃⲟⲧⲉ ⲛⲛⲁϩⲣⲙ ⲡⲛⲟⲩⲧⲉ ⲛⲉ ⲛⲗⲟⲅⲓⲥⲙⲟⲥ 
ⲛⲛⲉⲧⲙⲟⲕⲙⲉⲕ ⲛⲧⲉⲓϩⲉ ⲉⲩϫⲱ ⲙⲙⲟⲥ ϫⲉ ⲙⲁⲣⲟⲩⲱϣ ⲡⲉⲩⲁⲅⲅⲉⲗⲓⲟⲛ ⲙⲡⲁ
ⲧⲛⲃⲱⲕ ⲉϩⲟⲩⲛ. ⲁⲩⲱ ⲉⲧⲉⲧⲛⲁⲉⲣ ⲟⲩ. ⲧⲉⲧⲛϣⲱⲣⲡ ⲙ<pb xml:id="ⲥ︦ⲓ︦"/>ⲙⲱⲧⲛ ⲛⲧⲟϥ
ⲉⲙⲙⲁ ⲛⲟⲩⲱⲙ ϩⲓ ⲥⲱ ⲛⲇⲱⲣⲟⲛ ⲇⲉ ⲉⲧⲉϣϣⲉ ⲉⲧⲁⲁⲩ ⲙⲡⲉⲧⲑⲉⲣⲁⲡⲉⲩⲉ 
ⲙⲡⲓϣⲱⲛⲉ ⲛⲉ ⲛⲣⲉⲙⲏⲧ ⲙⲛ ⲛⲁⲡⲁⲣⲭⲏ. ⲙⲛ ⲙⲡⲣⲟⲥⲫⲟⲣⲁ ⲉⲃⲟⲗϩⲛ ϩⲉⲛ 
 
ϩⲓⲥⲉ ⲛⲇⲓⲕⲁⲓⲟⲛ. ⲧⲉⲛϭⲓ ⲛⲉⲓ ⲉⲃⲟⲗϩⲓⲧⲟⲟⲧϥ ⲛⲣⲁϣⲉ ⲉϫⲙ ⲡⲧⲁⲗϭⲟ ⲛⲧⲁϥ
ⲧⲁϩⲟⲛ ⲡⲉ ⲥⲱⲧⲙ ⲉⲡϫⲟⲉⲓⲥ ⲉϥϫⲱ ⲙⲙⲟⲥ ϫⲉ ⲛⲉⲧⲛⲛⲟⲃⲉ ⲕⲏ ⲛⲏⲧⲛ ⲉⲃⲟⲗ 
ⲧⲉⲛⲁⲅⲁⲡⲏ ⲇⲉ ⲉϩⲟⲩⲛ ⲉⲡⲉⲛⲧⲁϥⲁⲁⲛ ⲛⲙⲡϣⲁ ⲙⲡⲧⲁⲗϭⲟ ⲡⲉ ϩⲁⲣⲉϩ ⲉⲛⲉϥ
ϣⲁϫⲉ ⲛⲑⲉ ⲉⲧⲥⲏϩ ϫⲉ ⲡⲉⲧⲙⲉ ⲙⲙⲟⲓ ϥⲛⲁϩⲁⲣⲉϩ ⲉⲡⲁϣⲁϫⲉ ⲁⲩⲱ ⲟⲛ ϫⲉ 
ⲡⲉⲧⲉ ⲟⲩⲛⲧⲁϥ ⲛⲁⲉⲛⲧⲟⲗⲏ ⲉⲧϩⲁⲣⲉϩ ⲉⲣⲟⲟⲩ ⲡⲉⲧⲙⲙⲁⲩ ⲡⲉⲧⲙⲉ ⲙⲙⲟⲓ. 
ⲛϣⲁϫⲉ ⲉⲧϥϯ ⲧⲱⲕ ⲛϩⲏⲧ ⲛⲁⲛ ⲛϩⲏⲧⲟⲩ ⲉⲩⲙⲁⲉⲓⲛ ⲉⲧⲙⲧⲣⲉ ⲡⲓϣⲱⲛⲉ ⲟⲩ
ⲱⲛϩ ⲉⲃⲟⲗ ⲛϩⲏⲧⲛ ϩⲟⲗⲱⲥ ⲡⲉ ⲡⲉⲥⲙⲟⲩ ⲉⲧⲉⲣⲉ ⲛⲟⲩⲏⲏⲃ ⲥⲙⲟⲩ ⲉⲣⲟⲛ ⲛϩⲏⲧϥ 
ⲉⲛⲛⲏⲩ ⲉⲃⲟⲗϩⲓⲧⲟⲟⲧϥ ⲉϥⲣ ⲡⲁϩⲣⲉ ⲉⲣⲟⲛ ϩⲙ ⲡⲙⲁ ⲛϫⲓ ⲡⲁϩⲣⲉ ⲉⲧⲉ ⲧⲁⲓ 
ⲧⲉⲕⲕⲗⲏⲥⲓⲁ . ⲉϣϫⲉ ⲡⲓϩⲱⲃ ϩⲏⲡ ⲉⲛⲣⲱⲙⲉ ϥⲟⲩⲟⲛϩ ⲇⲉ ⲛⲧⲟϥ ⲉⲡⲉⲧⲣ ⲡⲁϩⲣⲉ 
ⲉⲡⲓϣⲱⲛⲉ ϥⲣⲁϣⲉ ⲅⲁⲣ ⲉϫⲛ ⲛⲉⲧϣⲱⲣⲡ ⲙⲙⲟⲟⲩ ⲉⲣⲟϥ ⲉⲓϣⲁϫⲉ <pb xml:id="ⲥ︦ⲓ︦ⲁ︦"/> 
ⲉⲛⲉⲧⲟ ⲛϣⲟⲣⲡ ⲉⲧⲉⲕⲕⲗⲏⲥⲓⲁ ϩⲓ ⲧⲟⲟⲩⲉ ⲁⲩⲱ ϩⲓ ⲣⲟⲩϩⲉ ⲙⲛ ⲡⲛⲁⲩ ⲙⲙⲉⲉⲣⲉ 
ⲙⲛ ⲡⲛⲁⲩ ⲉⲧⲉϣϣⲉ ⲛϩⲟⲟⲩ ⲛⲓⲙ ⲁⲩⲱ ⲛⲥⲟⲡ ⲛⲓⲙ ϫⲉ ⲉⲩⲛⲁϫⲓ ⲙⲡⲉⲥⲙⲟⲩ 
ⲉⲃⲟⲗϩⲓⲧⲟⲟⲧϥ ⲛϣⲟⲣⲡ ⲁⲩⲱ ⲛϩⲁⲉ. ⲡⲧⲙϯ ϭⲱⲛⲧ ⲇⲉ ⲛⲁϥ ϩⲙ ⲡⲙⲁ ⲛⲣ 
ⲡⲁϩⲣⲉ ⲡⲉⲧⲙⲧⲣⲉⲛⲟⲃϣⲛ ⲛⲥⲟⲟⲩⲛ ϫⲉ ⲟⲩⲛⲧⲉ ⲡⲉⲛⲥⲟⲛ ⲟⲩϩⲱⲃ ⲉϩⲟⲩⲛ ⲉⲣⲟⲛ 
 
ⲉⲧⲣⲉⲛⲕⲱ ⲙⲡⲉⲛⲇⲱⲣⲟⲛ ϩⲁⲑⲏ ⲙⲡⲉⲑⲩⲥⲓⲁⲥⲧⲏⲣⲓⲟⲛ ⲛⲧⲛⲃⲱⲕ ⲛϣⲟⲣⲡ ⲛⲧⲛ
ϩⲱⲧⲡ ⲙⲛ ⲡⲉⲛⲥⲟⲛ ⲧⲟⲧⲉ ⲛⲧⲉⲧⲛⲉⲓ ⲛⲧⲛⲧⲁⲗⲟ ⲉϩⲣⲁⲓ ⲙⲡⲉⲛⲇⲱⲣⲟⲛ, ⲧⲉⲛϭⲓ 
ⲛⲧⲁⲛϩⲟⲩⲧϥ ⲇⲉ ϫⲉ ⲧⲛⲛⲁⲧⲃⲃⲟ ⲉⲃⲟⲗ ϩⲙ ⲡⲓϣⲱⲛⲉ ⲧⲏⲣϥ ϩⲓⲧⲛ ⲛⲉϥⲡⲁϩⲣⲉ 
ⲡⲉ ⲧⲛⲡⲓⲥⲧⲓⲥ ⲉⲧϫⲏⲕ ⲉⲃⲟⲗ ⲉϩⲟⲩⲛ ⲉⲣⲟϥ. ⲡⲉϩⲛⲁⲁⲩ ⲛⲧⲁϥⲧⲁⲁϥ ⲛⲁⲛ ⲉϩⲟⲃⲥϥ 
ⲉⲃⲟⲗ ⲉϫⲙ ⲡⲓϣⲱⲛⲉ ⲉⲧⲟ ⲛⲟⲩⲏⲡⲉ ⲛⲥⲙⲟⲧ ϩⲁⲑⲏ ⲙⲡⲁⲧⲉ ⲡⲣⲱⲧ ⲛⲛⲉϥ
ⲡⲗⲏⲅⲏ ⲉⲓ ⲉϩⲟⲩⲛ ⲏ ⲙⲟⲩϩ ⲉϩⲣⲁⲓ ⲡⲉ ⲧⲁⲅⲁⲡⲏ ⲛⲑⲉ ⲉⲧⲥⲏϩ ϫⲉ ϣⲁⲣⲉ 
ⲧⲁⲅⲁⲡⲏ ϩⲱⲃⲥ ⲉⲃⲟⲗ ⲉϫⲛ ⲟⲩⲙⲏⲏϣⲉ ⲛⲛⲟⲃⲉ. ⲧⲉⲛϭⲓ ⲛϣⲡ ϩⲙⲟⲧ ⲛⲧⲟⲟⲧϥ 
ⲡⲉ ⲉⲓⲙⲉ ⲉⲛⲁⲅⲁⲑⲟⲛ ⲧⲏⲣⲟⲩ ⲉⲧϥⲉⲓⲣⲉ ⲙⲙⲟⲟⲩ ⲛⲁⲛ ⲟⲩ ⲅⲁⲣ ⲡⲉⲧⲉ ⲟⲩ
ⲛⲧⲁⲛϥ ⲏ ⲡⲉⲧϣⲟⲟⲡ ⲛⲁⲛ ϫⲉ ⲛⲟⲩϥ <pb xml:id="ⲥ︦ⲓ︦ⲃ︦"/> ⲁⲛ ⲡⲉ. ⲛϭⲓϫ ⲉⲧⲛϥⲓ ⲙⲙⲟⲟⲩ 
ⲉϩⲣⲁⲓ ⲉⲣⲟϥ ⲛⲟⲩϥ ⲛⲉ ⲡⲉϣⲗⲏⲗ ⲉⲧⲛⲉⲓⲣⲉ ⲙⲙⲟϥ ⲡⲱϥ ⲡⲉ ⲛⲟⲩϥ ⲛⲉ ⲛⲟⲩ
ⲉⲣⲏⲧⲉ ⲧⲱϥ ⲧⲉ ⲧⲇⲓⲕⲁⲓⲟⲥⲩⲛⲏ ⲉⲧⲟⲩⲙⲟⲟϣⲉ ⲛϩⲏⲧⲥ ⲡⲱϥ ⲡⲉ ⲡⲗⲁⲥ ⲉⲧϣⲁϫⲉ 
ⲉⲧⲙⲉ ⲁⲩⲱ ⲧⲱϥ ⲧⲉ ⲧⲙⲉ ⲛⲟⲩϥ ⲛⲉ ⲛⲃⲁⲗ ⲉⲧϭⲱϣⲧ ⲉⲡⲥⲟⲟⲩⲧⲛ ⲁⲩⲱ ⲡⲱϥ 
 
ⲟⲛ ⲡⲉ ⲡⲥⲟⲟⲩⲧⲛ ⲛⲟⲩϥ ⲛⲉ ⲙⲙⲁⲁϫⲉ ⲛⲟⲩϥ ⲛⲉ ⲛⲉⲥⲃⲟⲟⲩⲉ ⲙⲡⲱⲛϩ ⲛⲧⲟϥ 
ⲡⲉⲧϯ ⲙⲡϣⲁϫⲉ ⲛⲧⲟϥ ⲟⲛ ⲡⲉⲧϯ ⲙⲡⲥⲱⲧⲙ ϩⲙ ⲡⲙⲁ ⲛϯ ⲥⲃⲱ ⲡⲱϥ ⲡⲉ 
ⲡⲛⲁ ⲉⲧⲉⲛⲉⲣⲅⲉⲓ ϩⲙ ⲡϩⲏⲧ ⲛⲛⲛⲁⲏⲧ ⲛⲧⲟϥ ⲡⲉ ⲛⲧⲁϥⲧⲁⲙⲓⲟⲛ ⲛⲁⲛⲟⲛ ⲁⲛ 
ⲡⲉ ⲡⲱϥ ⲡⲉ ⲡⲛⲟⲩⲃ ⲁⲩⲱ ⲡⲱϥ ⲡⲉ ⲡϩⲁⲧ ⲛⲟⲩϥ ⲛⲉ ⲁⲅⲁⲑⲟⲛ ⲛⲓⲙ ⲧⲱϥ ⲧⲉ 
ⲧⲉⲛⲧⲟⲗⲏ ⲉⲧϥϩⲱⲛ ⲙⲙⲟⲥ ⲉⲧⲙⲧⲣⲉ ⲣⲱⲙⲉ ⲛⲣⲉϥϯ ⲕⲁ ϩⲧⲏϥ ⲏ ⲛϥⲙⲉⲉⲩⲉ 
ϫⲉ ⲛⲟⲩϥ ⲛⲉ ⲛⲉⲧϥⲣ ⲡⲉⲧⲛⲁⲛⲟⲩϥ ⲛϩⲏⲧⲟⲩ ⲛⲛϩⲏⲕⲉ ⲁⲗⲗⲁ ⲛⲁ ⲡϫⲟⲓⲥ ⲓ︦ⲥ︦ ⲛⲉ 
ⲛⲧⲁϥⲧⲁⲁⲩ ⲛⲁϥ. ⲟⲩⲛ ϭⲟⲙ ⲇⲉ ⲙⲙⲟⲛ ⲉⲉⲓⲙⲉ ⲉⲧⲁⲕⲣⲓⲃⲉⲓⲁ ⲙⲡⲉⲧⲛϫⲱ 
ⲙⲙⲟϥ ⲉⲃⲟⲗϩⲛ ⲛϣⲁϫⲉ ⲛⲛⲉⲅⲣⲁⲫⲏ ⲉⲩϫⲱ ⲙⲙⲟⲥ ϫⲉ ⲛⲓⲙ ⲡⲉ ⲛⲧⲁϥϯ 
ⲛⲁϥ ⲛϣⲟⲣⲡ ⲧⲁⲣⲉϥⲧⲟⲩⲉⲓⲟ ⲛⲁϥ. ⲡⲛⲟⲩⲧⲉ ⲡⲉⲧϯ ⲛⲛⲣⲱⲙⲉ ⲛ<pb xml:id="ⲥ︦ⲓ︦ⲅ︦"/>
ϣⲟⲣⲡ ϫⲛ ⲛⲣⲱⲙⲉ ⲛⲉⲧϯ ⲛⲁϥ ⲛϣⲟⲣⲡ ⲉⲟⲩⲱⲛ ⲏ ⲉϯ ϩⲓⲱⲱϥ ⲛⲑⲉ ⲛⲧⲁϥ
ϫⲟⲟⲥ ϫⲉ ⲁⲓϩⲕⲟ ⲁⲧⲉⲧⲛⲧⲙⲙⲟⲓ ⲁⲓⲉⲓⲃⲉ ⲁⲧⲉⲧⲛⲧⲥⲟⲓ ⲛⲉⲓⲕⲏ ⲕⲁϩⲏⲩ ⲁⲧⲉⲧⲛϯ 
ϩⲓⲱⲱⲧ. ⲏ ⲛⲁϣ ⲛϩⲉ ⲉⲛⲛⲁϣⲡ ϩⲙⲟⲧ ⲛⲧⲟⲟⲧϥ ⲙⲡϫⲟⲉⲓⲥ ⲙⲡⲧⲏⲣϥ ⲉⲧϯ 
ⲛⲁⲛ ⲛⲛⲁⲅⲁⲑⲟⲛ ⲙⲙⲓⲛⲉ ⲙⲓⲛⲉ ⲉⲓⲙⲏⲧⲓ ⲛϣⲟⲣⲡ ⲛⲧⲛⲥⲟⲩⲛ ⲛⲉϥϣⲁϫⲉ ϫⲉ 
 
ⲉⲧⲃⲉ ⲟⲩ ⲏ ϩⲓⲧⲛ ⲟⲩ ⲁϥϫⲟⲟⲥ ϫⲉ ⲛⲓⲙ ⲉⲃⲟⲗ ⲛϩⲏⲧⲧⲏⲩⲧⲛ ⲡⲉ ⲉϥϥⲓ ⲣⲟⲟⲩϣ 
ⲡⲉⲧⲉ ⲟⲩⲛ ϭⲟⲙ ⲙⲙⲟϥ ⲉⲟⲩⲉϩ ⲟⲩⲙⲁϩⲉ ⲉϫⲛ ⲧⲉϥϣⲓⲏ. ⲏ ⲛⲧⲟϥ ϫⲉ ⲡⲁⲓ ⲁⲛ 
ⲉϥⲧⲁⲙⲟ ⲙⲙⲟⲛ ϫⲉ ⲛⲑⲉ ⲉⲧⲉ ⲟⲩⲁⲧϭⲟⲙ ⲡⲉ ⲉⲧⲣⲉ ⲟⲩⲁ ⲟⲩⲉϩ ⲟⲩϭⲓⲥ 
ⲧⲏⲏⲃⲉ ⲉϫⲛ ⲧⲉϥϣⲓⲏ ⲛⲟⲩⲙⲁϩⲉ ⲁⲛ ⲟⲩⲁⲧϭⲟⲙ ⲟⲛ ⲡⲉ ⲉⲧⲣⲉ ⲟⲩϩⲟⲃⲟⲗⲟⲥ 
ⲛⲟⲩⲱⲧ ϣⲱⲡⲉ ⲛⲁⲛ ⲙⲡⲉ ⲡⲛⲟⲩⲧⲉ ⲧⲁⲁϥ ϫⲉ ⲛⲛⲁϫⲟⲟⲥ ϫⲉ ⲟⲩⲏⲓ ⲉϥⲙⲉϩ 
ⲛⲁⲅⲁⲑⲟⲛ ⲛⲓⲙ. ⲙⲡⲉⲭⲟⲣⲧⲟⲥ ⲅⲁⲣ ⲁⲛ ⲡⲉⲧϯ ϩⲓⲱⲱϥ ⲙⲁⲩⲁⲁϥ ⲙⲡⲉ 
ϩⲣⲏⲣⲉ ⲉⲧⲛⲉⲥⲱϥ ⲁⲗⲗⲁ ⲡⲛⲟⲩⲧⲉ ⲡⲉ ⲟⲩⲧⲉ ⲡⲣⲱⲙⲉ ⲡⲉⲧⲧⲣⲉ ϩⲉⲛ ⲁⲅⲁ
ⲑⲟⲛ ϣⲱⲡⲉ ⲛⲁϥ ⲟⲩⲧⲉ ⲛⲟⲩⲃ ⲟⲩⲧⲉ ϩⲁⲧ ⲙⲛ ϩⲉⲛ ⲕⲉϩⲩⲡⲁⲣⲭⲟⲛⲧⲁ <pb xml:id="ⲥ︦ⲓ︦ⲇ︦"/> 
ⲙⲛ ϩⲛⲁⲁϥ ⲛⲓⲙ ⲛⲧⲉ ⲡⲕⲁϩ ⲁⲗⲗⲁ ⲡⲛⲟⲩⲧⲉ ⲡⲉ. ⲛⲧⲉⲓϩⲉ ⲅⲁⲣ ⲛⲧⲁϥϫⲟⲟⲥ 
ϫⲉ ⲉϣϫⲉ ⲡⲉⲭⲟⲣⲧⲟⲥ ⲛⲧⲥⲱϣⲉ ϣⲟⲟⲡ ⲙⲡⲟⲟⲩ ⲉⲣⲁⲥⲧⲉ ⲉⲩⲛⲁⲛⲟϫϥ ⲉⲧⲉⲧⲣⲓⲣ 
ⲡⲛⲟⲩⲧⲉ ϯ ϩⲱⲱϥ ⲛⲧⲉⲓϩⲉ ⲡⲟⲥⲱ ⲙⲁⲗⲗⲟⲛ ϩⲱⲧⲧⲏⲩⲧⲛ ⲛⲁ ⲧⲕⲟⲩⲓ ⲙⲡⲓⲥ
ⲧⲓⲥ. ⲧⲙⲛⲧⲣⲙϩⲉ ⲇⲉ ⲉⲃⲟⲗϩⲛ ⲧⲙⲛⲧϩⲙϩⲁⲗ ⲙⲡⲓϣⲱⲛⲉ ⲛⲧⲁⲛⲛⲧϥ ⲉϫⲱⲛ 
ⲛⲁⲩⲁⲁⲛ ϩⲙ ⲡⲉⲛⲧⲱⲙ ⲛϩⲏⲧ ⲉⲥⲉϣⲱⲡⲉ ⲛⲁⲛ ⲉⲃⲟⲗϩⲛ ⲛⲉⲛⲧⲁϥⲣ ⲡⲉⲛⲙⲉ
ⲉⲩⲉ ⲛϩⲏⲧⲟⲩ ⲛϭⲓ ⲡϫⲟⲉⲓⲥ ϫⲉ ⲟⲩϣⲁ ⲉⲛⲉϩ ⲡⲉ ⲡⲉϥⲛⲁ ⲉϩⲣⲁⲓ ⲉϫⲙ ⲯⲩⲭⲏ 
ⲛⲓⲙ ⲛⲣⲱⲙⲉ ⲉⲧⲣ ϩⲟⲧⲉ ϩⲏⲧϥ ⲉⲧⲛⲟⲉⲓ ⲛⲛϣⲁϫⲉ ⲛϯⲥⲙⲏ ⲉⲧⲙⲉϩ ⲛⲕⲱ 
 
ⲉⲃⲟⲗ ϩⲓ ⲑⲉⲣⲁⲡⲉⲓⲁ ϩⲓ ⲥⲱⲧⲉ ϩⲓ ⲙⲛⲧⲣⲙϩⲉ ⲛⲑⲉ ⲉⲧⲥϫⲱ ⲙⲙⲟⲥ ϫⲉ 
ⲡⲉⲧⲕⲱ ⲛⲉ ⲉⲃⲟⲗ ⲛⲛⲟⲩⲁⲛⲟⲙⲓⲁ ⲧⲏⲣⲟⲩ ⲡⲉⲧⲧⲁⲗϭⲟ ⲛⲛⲟⲩϣⲱⲛⲉ ⲧⲏⲣⲟⲩ 
ⲡⲉⲧⲥⲱⲧⲉ ⲙⲡⲟⲩⲱⲛϩ ⲉⲃⲟⲗϩⲙ ⲡⲧⲁⲕⲟ ⲡⲉⲧϯ ⲛⲟⲩⲕⲗⲟⲙ ⲉϫⲱ ⲛⲛⲁ ϩⲓ 
ⲙⲛⲧϣⲁⲛ ϩⲧⲏϥ. ⲛⲉϩⲃⲏⲩⲉ ⲉⲧⲉϣϣⲉ ⲉⲣⲟⲛ ⲉⲁⲁⲩ ⲙⲛⲛⲥⲁ ⲡⲧⲁⲗϭⲟ ⲡⲉ
ϣⲗⲏⲗ ⲡⲉⲧⲕⲁⲑⲁⲣⲓⲍⲉ ⲙⲙⲟⲛ ⲉⲃⲟⲗ ϩⲙ ⲡⲉⲓϣⲱⲛⲉ ⲉⲧⲙⲙⲁⲩ ⲉⲑⲟⲟⲩ. ⲡⲙⲁ 
ⲉⲧⲉⲣⲉ ⲡⲉⲧⲣ ϩⲱⲃ ⲉⲁⲅⲁⲑⲟⲛ ⲛⲓⲙ ⲛⲁⲕⲱⲧ ⲛⲁⲩ <pb xml:id="ⲥ︦ⲓ︦ⲉ︦"/> ⲛⲛⲉⲩⲁϩⲟ ⲙⲙⲁⲩ 
ⲡⲉ ⲡⲙⲁ ⲛⲧⲁ ⲡϫⲟⲓⲥ ⲓ︦ⲥ︦ ϫⲟⲟϥ ϫⲉ ⲥⲱⲟⲩϩ ⲛⲏⲧⲛ ⲉϩⲟⲩⲛ ⲉϩⲉⲛ ⲁϩⲟ ϩⲛ ⲧⲡⲉ 
ⲡⲙⲁ ⲉⲧⲉ ⲙⲉⲣⲉ ϫⲟⲟⲗⲉⲥ ⲟⲩⲧⲉ ϩⲟⲟⲗⲉ ⲧⲁⲕⲟ ⲛϩⲏⲧϥ ⲁⲩⲱ ⲡⲙⲁ ⲉⲧⲉ ⲙⲉⲣⲉ 
ⲣⲉϥϫⲓⲟⲩⲉ ϭⲱⲧϩ ⲉⲣⲟϥ ⲛⲥⲉϫⲓⲟⲩⲉ. ⲡⲃⲉⲕⲉ ⲇⲉ ⲛⲛⲁⲓ ⲛⲧⲉⲓⲙⲓⲛⲉ ⲧⲉ ⲧⲙⲛⲧⲉⲣⲟ 
ⲉⲧⲟⲩⲕⲗⲏⲣⲟⲛⲟⲙⲉⲓ ⲙⲙⲟⲥ ⲛⲧⲁⲉⲓⲟ ⲇⲉ ⲉⲧⲣ ϩⲟⲩⲟ ⲉⲡⲃⲉⲕⲉ ⲛⲉ ⲛⲉⲑⲣⲟⲛⲟⲥ 
ⲙⲛ ⲛⲉⲕⲗⲟⲙ ⲉⲧⲟⲩⲛⲁϫⲓⲧⲟⲩ ⲡϣⲓ ⲉⲧⲟⲩⲛⲁϣⲓ ⲙⲙⲟϥ ⲛⲁⲩ ⲡⲉ ϣⲱⲡⲉ ⲙⲛ 
ⲡϫⲟⲉⲓⲥ ⲙⲛ ⲛⲉϥⲁⲅⲅⲉⲗⲟⲥ ⲙⲛ ⲛⲉϥⲡⲉⲧⲟⲩⲁⲁⲃ ⲧⲏⲣⲟⲩ ϩⲛ ⲧⲉϥⲙⲛⲧⲉⲣⲟ ϣⲁ 
ⲛⲁⲓⲱⲛ ⲛⲛⲁⲓⲱⲛ ⲉⲙⲙⲛ ϣⲱⲛⲉ ϫⲓⲛ ⲙⲡⲉⲓⲛⲁⲩ ⲉⲙⲙⲛ ⲙⲛⲧϩⲏⲕⲉ ⲉⲙⲛ 
ϭⲣⲱϩ ⲛⲟⲉⲓⲕ ⲉⲙⲛ ⲕⲱ ⲕⲁϩⲏⲩ ⲉⲙⲛ ⲙⲛⲧϩⲙϩⲁⲗ ⲛⲣⲙⲙⲁⲟ ⲉⲙⲛ ⲣⲱⲙⲉ 
ⲣ ϩⲱⲃ ϫⲓⲛ ⲙⲡⲉⲓⲛⲁⲩ ⲛⲣⲉϥϫⲓ ⲛϫⲛⲁϩ ⲛϫⲓⲛϫⲏ ⲏ ⲉⲩⲧⲱⲣⲡ ⲛⲛⲉⲧⲉ ⲛⲟⲩ
 
ⲟⲩ ⲛⲉ ⲉⲙⲛ ⲛⲟⲃⲉ ⲉⲙⲛ ϫⲓ ⲛϭⲟⲛⲥ ⲟⲩⲧⲉ ⲇⲁⲓⲙⲱⲛ ⲏ ⲡⲛ︦ⲁ︦ ⲛⲁⲕⲁⲑⲁⲣⲧⲟⲛ 
ⲟⲩⲧⲉ ⲙⲛ ⲗⲁⲁⲩ ⲛϩⲓⲥⲉ ϣⲟⲟⲡ. ⲛⲓⲙ ϭⲉ ⲧⲉⲛⲟⲩ ⲡⲉⲧⲟⲩⲉϣ ⲣ ⲡⲓⲥⲧⲟⲥ ⲁⲛ ⲛⲓⲙ 
ⲡⲉⲧⲟⲩⲱϣ ⲁⲛ ⲉⲣ ⲇⲓⲕⲁⲓⲟⲥ ⲛⲓⲙ ⲡⲉⲧⲣⲟⲟⲩⲧ ⲁⲛ ⲉⲣ ⲡⲁⲣⲑⲉⲛⲟⲥ ⲛⲓⲙ <pb xml:id="ⲥ︦ⲓ︦︦ϝ︦"/> 
ⲡⲉⲧⲟⲩⲉϣ ϩⲁⲣⲉϩ ⲁⲛ ⲉⲡⲉϥⲅⲁⲙⲟⲥ ⲉϥⲟⲩⲁⲁⲃ ⲛⲓⲙ ⲡⲉⲧⲟⲩⲉϣ ⲛⲁ ⲁⲛ ⲉⲟⲩⲛ
ⲧⲁϥ ⲛⲓⲙ ⲡⲉⲧⲟⲩⲉϣ ⲣ ⲡⲉⲧⲛⲁⲛⲟⲩϥ ⲛⲓⲙ ⲡⲉⲧⲟⲩⲱϣ ⲁⲛ ⲉⲕⲁ ⲧⲉϥϩⲉⲗⲡⲓⲥ 
ϩⲓ ⲡⲛⲟⲩⲧⲉ ⲛⲛⲁⲩ ⲛⲓⲙ ⲛⲟⲩⲟⲉⲓϣ ⲛⲓⲙ ⲛⲛⲉϩⲟⲟⲩ ⲧⲏⲣⲟⲩ ⲙⲡⲉⲩⲱⲛϩ ϫⲉⲕⲁⲥ 
ⲉⲩⲉⲃⲱⲕ ⲉϩⲟⲩⲛ ⲉⲡⲣⲁϣⲉ ⲙⲡⲉⲩϫⲟⲉⲓⲥ ⲁⲩⲱ ⲡⲉⲩⲣⲣⲟ ⲓ︦ⲥ︦ ⲡⲉⲭ︦ⲥ︦ ⲡⲉϩⲗⲟϭ 
ⲧⲏⲣϥ ⲛⲛⲉⲛⲧⲁⲩⲥⲟⲩⲛ ⲧⲉϥϯⲡⲉ ϩⲛ ⲟⲩⲙⲉ ϩⲙ ⲡⲉⲓⲙⲁ ⲧⲉⲛⲟⲩ ϫⲉⲕⲁⲥ ⲉⲩ
ⲛⲁϣⲱⲡⲉ ⲛⲙⲙⲁϥ ϩⲛ ⲟⲩⲉⲟⲟⲩ ϩⲛ ⲧⲉϥⲙⲛⲧⲉⲣⲟ ⲉⲩⲉⲓⲛⲉ ⲙⲙⲟϥ ϩⲛ ⲧⲉϥ
ⲙⲛⲧⲛⲟⲩⲧⲉ ⲁⲛ ⲁⲗⲗⲁ ⲉⲩⲉⲓⲛⲉ ⲙⲙⲟϥ ϩⲛ ⲟⲩⲉⲟⲟⲩ ⲛⲑⲉ ⲛϩⲉⲛ ϣⲏⲣⲉ ⲙⲛ 
ⲡⲉⲩⲉⲓⲱⲧ. ⲡϫⲟⲉⲓⲥ ⲓ︦ⲥ︦ ⲟ ⲙⲙⲛⲧⲣⲉ ⲛⲛⲉⲧϥⲟⲩⲏϩ ⲛϩⲏⲧⲟⲩ ϫⲉ ⲛⲁⲓ ⲛⲉⲧⲛⲁ
ϣⲱⲡⲉ ⲛⲁⲩ ⲁⲩⲱ ⲛⲁⲓ ⲛⲉⲧⲟⲩⲛⲁϫⲓⲧⲟⲩ . ⲛⲉⲅⲣⲁⲫⲏ ⲇⲉ ϩⲱⲟⲩ ⲛⲉⲧⲟ 
ⲙⲙⲛⲧⲣⲉ ⲛⲛⲁⲡⲓⲥⲧⲟⲥ ⲉϣϫⲉ ⲥⲉⲛⲁⲡⲓⲥⲧⲉⲩⲉ ϫⲉ ⲛⲁⲓ ⲙⲛ ⲛⲕⲟⲟⲩⲉ ⲉⲛⲛⲁϣ
 
ϫⲟⲟⲩ ⲧⲏⲣⲟⲩ ⲁⲛ ⲛⲉⲧⲛⲁϣⲱⲡⲉ ⲛⲛⲉⲭⲣⲉⲓⲥⲧⲓⲁⲛⲟⲥ ϩⲛ ⲟⲩⲙⲉ ⲉⲩϫⲱ 
ⲙⲙⲟⲥ ⲛⲧⲉⲓϩⲉ ϫⲉ ⲉⲣϣⲁⲛ ⲡⲉⲭ︦ⲥ︦ ⲟⲩⲱⲛϩ ⲉⲃⲟⲗ ⲉⲧⲉ ⲡⲉⲛⲱⲛϩ ⲡⲉ ⲧⲟⲧⲉ 
ϩⲱⲧⲧⲏⲩ<pb xml:id="ⲥ︦ⲓ︦ⲍ︦"/>ⲧⲛ ⲧⲉⲧⲛⲁⲟⲩⲱⲛϩ ⲉⲃⲟⲗ ⲛⲙⲙⲁϥ ϩⲛ ⲟⲩⲉⲟⲟⲩ ⲁⲩⲱ ⲟⲛ 
ϫⲉ ⲧⲛⲥⲟⲟⲩⲛ ϫⲉ ⲉϥϣⲁⲛⲟⲩⲱⲛϩ ⲉⲃⲟⲗ ⲧⲛⲛⲁϣⲱⲡⲉ ⲉⲛⲉⲓⲛⲉ ⲙⲙⲟϥ ϫⲉ 
ⲧⲛⲛⲁⲛⲁⲩ ⲉⲣⲟϥ ⲕⲁⲧⲁ ⲑⲉ ⲉⲧϥϣⲟⲟⲡ ⲛϩⲏⲧⲥ. ⲛⲓⲙ ϩⲛ ⲛⲉⲛⲧⲁⲩϫⲓ ϯⲡⲉ ϫⲉ 
ⲡϫⲟⲉⲓⲥ ϩⲟⲗϭ ⲁⲩⲱ ϫⲉ ⲟⲩⲭⲣⲏⲥⲧⲟⲥ ⲡⲉ ⲡϫⲟⲉⲓⲥ ϩⲛ ϩⲱⲃ ⲛⲓⲙ ⲡⲉⲧⲛⲁ
ⲥⲱⲧⲙ ⲉⲛⲁⲓ ⲛⲥⲉⲧⲙⲙⲉⲥⲧⲉ ⲡⲕⲟⲥⲙⲟⲥ ⲙⲛ ⲛⲉⲧⲛϩⲏⲧϥ ⲧⲏⲣⲟⲩ ⲙⲁⲗⲓⲥⲧⲁ 
ⲙⲡⲟⲛⲏⲣⲓⲁ ⲙⲛ ⲛϫⲓ ⲛϭⲟⲛⲥ ⲙⲛ ⲛⲟⲃⲉ ⲛⲓⲙ. ⲛⲓⲙ ⲡⲉⲧⲛⲁⲥⲱⲧⲙ ⲉⲛⲁⲓ ⲛϥ
ⲧⲙϫⲓ ⲛⲁϥ ⲛⲛϣⲁϫⲉ ⲉⲧⲥⲏϩ ⲛⲑⲉ ⲛⲟⲩⲥⲏϥⲉ ⲉⲥϫⲏⲣ ⲛϥϣⲱⲱⲧ ⲁⲩⲱ ⲛϥ
ϭⲟϫϭⲉϫ ⲛⲙⲡⲁⲑⲟⲥ ⲉⲑⲟⲟⲩ ⲙⲛ ⲛⲉⲡⲓⲑⲩⲙⲓⲁ ⲛⲁⲓ ⲛⲧⲁ ⲡⲗⲟⲅⲟⲥ ϫⲟⲟⲥ 
ⲉⲧⲃⲏⲏⲧⲟⲩ ϫⲉ ⲙⲡⲣⲙⲉⲣⲉ ⲡⲕⲟⲥⲙⲟⲥ ⲟⲩⲧⲉ ⲛⲉⲧϩⲙ ⲡⲕⲟⲥⲙⲟⲥ ϫⲉ ϩⲱⲃ 
ⲛⲓⲙ ⲉⲧϩⲙ ⲡⲉⲕⲟⲥⲙⲟⲥ ⲧⲉⲡⲓⲑⲩⲙⲓⲁ ⲛⲧⲥⲁⲣⲝ ⲙⲛ ⲧⲉⲡⲓⲑⲩⲙⲓⲁ ⲛⲛⲃⲁⲗ ⲙⲛ 
ⲡϣⲟⲩϣⲟⲩ ⲙⲡⲃⲓⲟⲥ ⲛϩⲉⲛ ⲉⲃⲟⲗ ⲁⲛ ⲛⲉ ϩⲙ ⲡⲉⲓⲱⲧ ⲁⲗⲗⲁ ϩⲉⲛ ⲉⲃⲟⲗ ϩⲙ 
ⲡⲕⲟⲥⲙⲟⲥ ⲛⲉ ⲁⲩⲱ ⲡⲕⲟⲥⲙⲟⲥ ⲛⲁⲡⲁⲣⲁⲅⲉ ⲙⲛ ⲧⲉϥⲉⲡⲓⲑⲩⲙⲓⲁ. ⲁϣ ⲅⲁⲣ 
ⲧⲉ ⲧⲁⲅⲁⲡⲏ ⲙⲡⲣⲱⲙⲉ ⲉϩⲟⲩⲛ ⲉⲡⲛⲟⲩⲧⲉ ⲉϥⲙⲉ ⲙⲡⲕⲟⲥⲙⲟⲥ ⲉⲧⲛⲁ<pb xml:id="ⲥ︦ⲓ︦ⲏ︦"/>
 
ⲣⲁⲅⲉ ⲉⲣⲉ ⲡⲗⲟⲅⲟⲥ ϭⲉ ϫⲡⲓⲟ ⲛⲧϩⲩⲡⲟⲕⲣⲓⲥⲓⲥ ⲙⲡⲁⲓ ⲛⲧⲉⲓⲙⲓⲛⲉ ϣⲁϥϫⲟⲟⲥ ϫⲉ 
ⲉϣⲱⲡⲉ ⲉⲣϣⲁⲛ ⲟⲩⲁ ⲙⲉⲣⲉ ⲡⲕⲟⲥⲙⲟⲥ ⲉⲓⲉ ⲧⲁⲅⲁⲡⲏ ⲙⲡⲉⲓⲱⲧ ϣⲟⲟⲡ ⲁⲛ ϩⲣⲁⲓ 
ⲛϩⲏⲧϥ. ⲛⲓⲙ ⲡⲉⲧⲛⲁⲥⲱⲧⲙ ⲉⲛⲁⲓ ⲛϥⲧⲙⲕⲱ ⲛⲁϥ ⲛⲛⲉⲥⲃⲟⲟⲩⲉ ⲛⲛⲉⲅⲣⲁⲫⲏ 
ⲛⲑⲉ ⲛϩⲉⲛ ϩⲓⲟⲟⲩⲉ ⲁⲩⲱ ϩⲉⲛ ⲙⲟⲉⲓⲧ ⲛϫⲱⲱⲃⲉ ⲛⲧⲉⲩⲯⲩⲭⲏ ϩⲣⲁⲓ ϩⲙ 
ⲡⲁⲏⲣ ⲉⲧⲣⲉϥⲉⲓⲱⲣϩ ⲁⲩⲱ ⲛϥⲛⲁⲩ ⲉⲧⲙⲛⲧⲉⲣⲟ ⲛⲙⲡⲏⲩⲉ ⲛⲑⲉ ⲉⲃⲟⲗϩⲓⲧⲛ ⲟⲩ
ⲉⲓⲁⲗ ⲉⲧⲓ ⲉϥϩⲙ ⲡⲥⲱⲙⲁ. ⲛⲓⲙ ⲡⲉⲧⲛⲁⲥⲱⲧⲙ ⲉⲛⲁⲓ ⲛϥⲧⲙⲕⲱ ⲛⲁϥ ⲛⲛⲉϥ
ⲗⲟⲅⲓⲥⲙⲟⲥ ϩⲛ ⲣ ϩⲙⲙⲉ ⲛⲓⲙ ⲙⲛ ϩⲁⲣⲉϩ ⲛⲓⲙ ⲛⲑⲉ ⲛϩⲉⲛ ϣⲟⲩϣⲧ ⲉϥⲥⲱⲛⲧ 
ⲛϩⲏⲧⲟⲩ ⲛⲛⲁⲩ ⲛⲓⲙ ⲉϩⲟⲩⲛ ⲉⲧⲙⲛⲧⲉⲣⲟ ⲛⲙⲡⲏⲩⲉ ϩⲙ ⲡⲉⲓⲙⲁ ⲧⲉⲛⲟⲩ ϫⲉ 
ⲉϥⲉⲃⲱⲕ ⲉϩⲟⲩⲛ ⲉⲣⲟⲥ ϩⲙ ⲡⲉⲩⲟⲉⲓϣ ⲛⲑⲉ ⲛⲟⲩⲁ ⲉϥϭⲱϣⲧ ϩⲓ ⲃⲟⲗ ⲉϩⲟⲩⲛ 
ⲉⲩⲏⲓ ⲉϥⲙⲉϩ ⲛⲁⲅⲁⲑⲟⲛ ⲛⲓⲙ ⲏ ⲟⲩⲅⲏⲡⲟⲥ ⲉⲩⲛϩⲏⲧϥ ⲛϭⲓ ϣⲏⲛ ⲛⲓⲙ ⲉⲛⲁ
ⲛⲟⲩⲟⲩ ⲉϥⲟⲩⲱϣ ⲉⲃⲱⲕ ⲉϩⲟⲩⲛ ⲉⲣⲟϥ ⲉⲕⲗⲏⲣⲟⲛⲟⲙⲉⲓ ⲙⲙⲟϥ. ⲟⲩⲧⲁ
ⲗⲁⲓⲡⲱⲣⲟⲥ ⲡⲉ ⲡⲣⲱⲙⲉ ⲉⲧⲟⲩⲱϣ ⲉϭⲣⲏ ϩⲙ ⲡⲕⲁϩ ⲏ ⲉϣⲱⲱⲧ ⲛϩⲉⲛ ⲱⲛⲉ 
ⲉϩⲟⲩⲉ ⲣ ϩⲱⲃ ⲉϩⲉⲛ ϩⲃⲏⲟⲩⲉ ⲙⲡⲛⲉⲩⲙⲁⲧⲓⲕⲟⲛ. ⲛⲉⲧ<pb xml:id="ⲥ︦ⲓ︦ⲑ︦"/>ⲥⲱⲧⲙ ⲕⲁ
ⲗⲱⲥ ⲥⲉⲛⲁⲥⲟⲩⲛ ⲛⲁⲓ ⲛⲉⲧⲉⲣⲉ ⲡϣⲁϫⲉ ⲉⲧⲥⲏϩ ϭⲛ ⲁⲣⲓⲕⲉ ⲉⲣⲟⲟⲩ ϫⲉ ϣⲁ 
 
ⲧⲛⲁⲩ ⲛⲉⲧⲛϩⲏⲧ ϩⲟⲣϣ ⲉⲣⲱⲧⲛ ⲛⲥⲉⲛⲁⲉⲓⲙⲉ ⲁⲛ ⲉⲣⲟⲟⲩ. ⲟⲩⲛⲁⲏⲧ ⲡⲉ ⲡⲉⲧⲣ 
ⲡⲁϩⲣⲉ ⲁϫⲛ ⲫⲑⲟⲛⲉⲓ ⲁⲩⲱ ⲁϫⲛ ⲃⲉⲕⲉ. ϫⲓⲛ ⲉⲛⲉϩ ⲙⲡⲛⲥⲱⲧⲙ ϫⲉ ⲁⲩϯ 
ϩⲟⲙⲛⲧ ϩⲁ ⲧⲉⲥⲃⲱ. ⲉϣⲁⲩϭⲛ ⲁⲣⲓⲕⲉ ⲛⲧⲟϥ ⲛϩⲟⲩⲟ ⲉⲛⲉⲧⲕⲁⲧⲁⲫⲣⲟⲛⲉⲓ ϫⲉ 
ⲟⲩⲙⲟⲛⲟⲛ ϫⲉ ⲥⲉⲟ ⲛⲕⲁⲧⲁⲫⲣⲟⲛⲏⲧⲏⲥ ⲛϭⲓ ⲛⲉⲧϫⲓ ⲁⲛ ⲙⲡⲡⲁϩⲣⲉ ⲙⲡⲓ
ϣⲱⲛⲉ ϫⲉ ⲉⲩⲉⲣ ⲡⲁϩⲣⲉ ⲉⲣⲟⲟⲩ ⲛϩⲏⲧϥ ⲁⲗⲗⲁ ⲡϣⲁϫⲉ ⲟⲛ ⲉⲧⲥⲏϩ ϯ 
ⲙⲙⲟⲟⲩ ⲉⲧⲟⲟⲧϥ ⲙⲡⲧⲁⲕⲟ ϫⲉ ⲡⲁⲧⲛⲁ ⲛⲁⲧⲁⲕⲉ ⲡⲉϥⲥⲱⲙⲁ. ⲉⲕⲧⲁⲕⲟ ϭⲉ 
ⲙⲡⲥⲱⲙⲁ ⲁⲕⲧⲁⲕⲟ ⲛⲧⲕⲉⲯⲩⲭⲏ ⲛⲙⲙⲁϥ. ⲉϣϫⲉ ⲡⲣⲉϥⲣ ⲛⲟⲃⲉ ⲛⲁⲧⲁⲕⲟϥ 
ⲙⲁⲩⲁⲁϥ ⲛⲑⲉ ⲉⲧⲥⲏϩ ⲡⲣⲉϥⲣ ⲡⲉⲧⲛⲁⲛⲟⲩϥ ⲟⲛ ⲛⲁⲥⲙⲛⲧϥ ⲙⲙⲓⲛ ⲙⲙⲟϥ. 
ⲛⲓⲙⲁ ⲛⲙⲧⲟⲛ ⲛⲧⲉⲓⲙⲓⲛⲉ ⲙⲛ ⲛⲧⲁⲉⲓⲟ ⲛⲧⲉⲓϩⲉ ⲙⲛ ⲛⲉⲟⲟⲩ ⲙⲛ ⲛⲓⲥⲙⲟⲩ 
ⲙⲛ ⲛⲓⲁⲅⲁⲑⲟⲛ ⲛⲧⲉⲓϭⲟⲧ ⲉⲧϩⲛ ⲧⲙⲛⲧⲉⲣⲟ ⲛⲙⲡⲏⲩⲉ ⲛⲁ ⲟⲩⲟⲛ ⲛⲓⲙ ⲁⲛ ⲛⲉ 
ⲁⲗⲗⲁ ⲛⲁ ⲛⲉⲛⲧⲁⲩⲁⲁⲩ ⲛⲙⲡϣⲁ ⲙⲙⲟⲟⲩ ⲛⲉ ϩⲛ ⲛⲉⲩⲡⲣⲁⲝⲓⲥ ⲛⲇⲓⲕⲁⲓⲟ
ⲥⲩⲛⲏ. ⲉϣ<pb xml:id="ⲥ︦ⲕ︦"/>ϫⲉ ⲟⲩⲛ ϣⲟϫⲛⲉ ⲅⲁⲣ ⲉϣⲁϥϭⲱ ⲛⲑⲉ ⲉⲧⲥⲏϩ ϫⲉ ⲁ ⲛⲙⲁⲓ 
 
ⲛⲟⲩⲧⲉ ⲙⲉⲉⲩⲉ ⲉϩⲉⲛ ⲙⲛⲧⲥⲁⲃⲉ ⲡⲁⲓ ⲡⲉ ⲡϣⲟϫⲛⲉ ⲉⲧⲛⲁϭⲱ ⲟⲩⲛ ϣⲁ ⲟⲛ ⲁⲩⲱ 
ⲟⲩⲛ ⲣⲁϣⲉ ⲁⲩⲱ ⲟⲩⲛ ϩⲉⲗⲡⲓⲥ ⲛϩⲱⲃ ⲛⲓⲙ ⲛⲁⲅⲁⲑⲟⲛ ⲉϣⲁϥϭⲱ ⲟⲩⲛ ϣⲟϫⲛⲉ 
ⲟⲛ ⲉⲙⲉϥϭⲱ ⲛⲑⲉ ⲉⲧⲥⲏϩ ϫⲉ ⲛϣⲟϫⲛⲉ ⲛⲛⲁⲥⲉⲃⲏⲥ ⲛⲁⲧⲁⲕⲟ ⲟⲩⲛ ϣⲁ ⲟⲛ ⲟⲩⲛ 
ⲣⲁϣⲉ ⲟⲛ ⲟⲩⲛ ϩⲁϩ ⲛϩⲱⲃ ⲛϩⲉⲗⲡⲓⲥ ⲉϥϣⲟⲩⲉⲓⲧ ⲉⲙⲉϥϭⲱ. ⲙⲁⲣⲉ ⲡⲉⲓϣⲁϫⲉ 
ⲇⲉ ⲛⲟⲩⲱⲧ ⲧⲁⲙⲟⲛ ⲉⲛⲉⲧⲉ ⲙⲉⲩϭⲱ ϫⲉ ⲉϣϫⲉ ⲡⲓⲕⲟⲥⲙⲟⲥ ⲅⲁⲣ ⲛⲁⲡⲁⲣⲁⲅⲉ 
ⲙⲛ ⲛⲉϥⲉⲡⲓⲑⲩⲙⲓⲁ ⲟⲩ ⲁⲣⲁ ⲡⲉⲧⲙⲙⲁⲩ ⲉϥⲛⲁⲙⲟⲩⲛ ⲉⲃⲟⲗ ⲏ ⲁϣ ⲡⲉ 
ⲡⲕⲉⲟⲩⲁ ⲉⲧⲛⲁϭⲱ ⲛϣⲁ ⲅⲁⲣ ⲛⲁⲙⲉ ⲉⲧⲉ ⲙⲉⲩⲟⲩⲉⲓⲛⲉ ⲉⲧⲙⲉϩ ⲛⲣⲁϣⲉ ⲛⲓⲙ 
ⲉⲧϫⲏⲕ ⲉⲃⲟⲗ ⲡⲉⲧⲣⲉ ⲛⲡⲱⲙⲉ ⲣ ϩⲉⲛ ϩⲃⲏⲩⲉ ⲛⲁϩⲁⲑⲟⲛ ⲉϥⲛⲁϭⲛⲧⲟⲩ ⲙⲡ
ⲛⲁⲩ ⲛⲧⲉϥⲁⲛⲁⲅⲕⲏ ⲙⲙⲛ ⲣⲁϣⲉ ⲅⲁⲣ ⲟⲩⲧⲉ ⲙⲛ ϣⲁ ⲟⲩⲧⲉ ⲙⲛ ϩⲉⲗⲡⲓⲥ ϩⲛ 
ϩⲱⲃ ⲛⲓⲙ ⲉⲣⲉ ⲡⲣⲱⲙⲉ ⲛⲁϭⲛⲧⲟⲩ ⲉⲣⲟϥ ⲁⲛ ⲙⲡⲛⲁⲩ ⲉⲧⲙⲙⲁⲩ. ⲙⲉϣⲁⲕ 
ⲇⲉ ⲉⲣϣⲁⲛⲧⲙ ⲛⲉⲧⲣ ϣⲁ ⲟⲩⲱⲙ ⲛⲥⲉⲥⲱ ⲏ ⲛⲥⲉⲧⲙϯ ϩⲓⲱⲟⲩ ⲙⲁⲩⲁⲁⲩ ⲉⲕⲁ 
ⲡϩⲏⲕⲉ ⲉϥⲕⲁⲉⲓⲧ ⲏ ⲉϥⲕⲏ ⲕⲁϩⲏⲩ ⲁⲗⲗⲁ <note note="sic exit">.</note> 
 
ⲭ︦ⲱ︦ 

<pb xml:id="ⲣ︦ⲁ︦"/> ⲙⲏ ⲅⲁⲣ ⲁ ϭⲉⲣⲱⲙⲉ ⲱⲛϩ ϩⲛ ⲧⲡⲓⲥⲧⲓⲥ ⲛϩⲟⲩⲟ ⲉⲡⲁⲡⲟⲥⲧⲟⲗⲟⲥ 
ⲁⲩⲱ ϩⲟⲙⲱⲥ ⲙⲡⲉϥⲕⲁⲧⲁⲣⲅⲉⲓ ⲙⲡⲛⲟⲙⲟⲥ ϩⲓⲧⲛ ⲧⲡⲓⲥⲧⲓⲥ ⲡⲛⲟⲙⲟⲥ ⲅⲁⲣ 
ϣⲁϥⲃⲟⲏⲑⲉⲓ ⲉⲡⲣⲱⲙⲉ ⲉⲧⲣⲉϥⲧⲟⲕⲙⲉϥ ⲉⲃⲟⲗϩⲛ ⲧⲙⲛⲧⲛⲟⲉⲓⲕ ⲙⲛ ⲛϫⲓⲟⲩⲉ 
ⲙⲛ ⲛⲕⲉⲡⲉⲑⲟⲟⲩ ⲧⲏⲣⲟⲩ ⲁⲩⲱ ⲛⲉⲧⲉ ⲛⲥⲉⲥⲱⲧⲙ ⲁⲛ ⲛⲥⲱϥ ϣⲁϥⲥϩⲟⲩⲱⲣⲟⲩ 
ⲧⲏⲣⲟⲩ ⲛⲇⲓⲕⲁⲓⲟⲥ ⲇⲉ ϩⲱⲱϥ ⲉⲧⲥⲱⲧⲙ ⲛⲥⲱϥ ⲁⲩⲱ ⲉⲧϩⲁⲣⲉϩ ⲉⲛⲉϥⲛⲧⲟⲗⲏ 
ϣⲁϥⲥⲙⲟⲩ ⲉⲣⲟⲟⲩ. ⲙⲡⲣⲥⲱⲧⲙ ⲉⲡⲁⲡⲟⲥⲧⲟⲗⲟⲥ ⲉϥϫⲱ ⲙⲙⲟⲥ ϫⲉ ⲉⲣⲉ 
ⲡⲛⲟⲙⲟⲥ ⲕⲏ ⲁⲛ ⲉϩⲣⲁⲓ ⲙⲡⲇⲓⲕⲁⲓⲟⲥ ⲛⲅⲙⲉⲉⲩⲉ ϫⲉ ⲉϥⲕⲉⲗⲉⲩⲉ ⲙⲡⲇⲓⲕⲁⲓⲟⲥ 
ⲉⲧⲙϩⲁⲣⲉϩ ⲉⲛⲉⲛⲧⲟⲗⲏ ⲙⲡⲱⲛϩ ⲉⲧϩⲙ ⲡⲛⲟⲙⲟⲥ ϫⲉ ⲉϥⲉϫⲓ ⲛⲟⲩⲥⲙⲟⲩ ⲛⲟⲉⲓ 
ⲙⲡϣⲁϫⲉ ϩⲓⲧⲙ ⲡⲉϯⲛⲁϫⲟⲟϥ ⲛⲑⲉ ⲛⲟⲩⲣⲱⲙⲉ ⲉⲁϥⲣ ⲡⲉⲛⲧⲁⲩⲟⲩⲉϩ ⲥⲁϩⲛⲉ 
ⲙⲙⲟϥ ⲛⲁϥ ϩⲉⲛ ⲟⲩϭⲉⲡⲏ ⲟⲩ ⲙⲟⲛⲟⲛ ϫⲉ ϣⲁϥⲣ ⲃⲟⲗ ⲉⲡⲛⲟϭⲛⲉϭ ⲙⲛ 
ⲡⲥⲱϣ ⲙⲡⲉⲧϩⲓϫⲱϥ ⲁⲗⲗⲁ ϣⲁϥϫⲓ ⲟⲛ ⲛⲟⲩⲉⲟⲟⲩ ⲙⲛ ⲟⲩϯⲙⲏ ⲉⲃⲟⲗ
ϩⲓⲧⲟⲟⲧϥ ⲧⲁⲓ ⲟⲛ ⲧⲉ ⲑⲉ ⲙⲡⲇⲓⲕⲁⲓⲟⲥ ⲉⲧϩⲁⲣⲉϩ ⲉⲛⲉⲛⲧⲟⲗⲏ ⲁⲩⲱ ⲉⲧⲣⲟ [..] ⲩⲧ 
ϩⲛ ϩⲱⲃ ⲛⲓⲙ ⲛⲇⲓⲕⲁⲓⲟⲥⲩⲛⲏ <pb xml:id="ⲣ︦ⲃ︦"/> ⲉⲛⲧⲁⲩⲟⲩⲉϩ ⲥⲁϩⲛⲉ ⲙⲙⲟⲟⲩ ⲛⲁϥ 
 
ⲉⲃⲟⲗϩⲛ ⲧⲡⲁⲗⲁⲓⲁ ⲙⲛ ⲧⲕⲁⲓⲛⲏ ⲇⲓⲁⲑⲏⲕⲏ ⲟⲩ ⲙⲟⲛⲟⲛ ϫⲉ ϥⲛⲁⲣ ⲃⲟⲗ 
ⲉⲡⲥⲁϩⲟⲩ ⲙⲡⲛⲟⲙⲟⲥ ⲁⲗⲗⲁ ϥⲛⲁϫⲓ ⲟⲛ ⲛⲟⲩⲧⲁⲓⲟ ⲙⲛ ⲟⲩⲥⲙⲟⲩ ⲉⲃⲟⲗϩⲓⲧⲙ 
ⲡⲛⲟⲙⲟⲥ ⲙⲛ ⲛⲉⲡⲣⲟⲫⲏⲧⲏⲥ. ⲛⲑⲉ ⲇⲉ ϩⲱⲱϥ ⲛⲟⲩⲣⲱⲙⲉ ⲉⲁϥⲁⲙⲉⲗⲉⲓ ⲁⲩⲱ 
ⲉⲁϥⲕⲁⲧⲁⲫⲣⲟⲛⲉⲓ ⲉⲧⲙⲣ ⲡϩⲱⲃ ⲛⲧⲁⲩⲟⲩⲉϩ ⲥⲁϩⲛⲉ ⲙⲙⲟϥ ⲛⲁϥ ⲉϣⲁⲩⲥⲟϣϥ 
ⲁⲩⲱ ⲛⲥⲉⲙⲁⲥⲧⲓⲅⲟⲩ ⲙⲙⲟϥ ⲧⲁⲓ ⲟⲛ ⲧⲉ ⲑⲉ ⲛⲛⲉⲧⲁⲙⲉⲗⲉⲓ ⲏ ⲉⲧⲕⲁⲧⲁⲫⲣⲟⲛⲉⲓ 
ⲛⲛⲉⲧⲉⲣⲉ ⲧⲡⲁⲗⲁⲓⲁ ⲇⲓⲁⲑⲏⲕⲏ ⲟⲩⲉⲣ ⲥⲁϩⲛⲉ ⲙⲙⲟⲟⲩ ⲟⲩ ⲙⲟⲛⲟⲛ ϫⲉ ⲛⲥⲉ
ⲛⲁϫⲓ ⲁⲛ ⲛⲟⲩⲧⲁⲓⲟ ⲏ ⲟⲩⲥⲙⲟⲩ ⲁⲗⲗⲁ ⲥⲉⲛⲁϫⲓ ⲛⲟⲩⲥⲱϣ ⲙⲛ ⲟⲩⲥⲁϩⲟⲩ 
ⲉⲃⲟⲗϩⲓⲧⲙ ⲡⲛⲟⲙⲟⲥ ⲙⲛ ⲛⲉⲡⲣⲟⲫⲏⲧⲏⲥ ⲙⲛ ⲧⲉⲕⲁⲓⲛⲏ ⲇⲓⲁⲑⲏⲕⲏ. ⲁⲩⲱ ϩⲙ 
ⲡⲁⲓ ⲛⲧⲁϥϫⲟⲟⲥ ϫⲉ ⲡⲛⲟⲙⲟⲥ ⲉϥⲕⲏ ⲁⲛ ⲉϩⲣⲁⲓ ⲛⲛⲇⲓⲕⲁⲓⲟⲥ ⲟⲩⲧⲉ ⲛϥϯ ⲟⲩ
ⲃⲏⲩ ⲁⲛ ⲛⲑⲉ ⲉⲧⲥⲏϩ ⲉⲧⲣⲉϥⲧϭⲁⲉⲓⲟⲟⲩ ⲁⲩⲱ ⲛϥⲥⲟϣⲟⲩ ⲉⲩϩⲁⲣⲉϩ ⲉⲛⲉⲛ
ⲧⲟⲗⲏ ⲛⲉⲃⲟⲗ ϩⲙ ⲡⲛⲟⲙⲟⲥ ⲙⲛ ⲛⲉⲡⲣⲟⲫⲏⲧⲏⲥ ⲙⲛ ⲛⲉⲃⲟⲗϩⲛ ⲧⲇⲓⲁⲑⲏⲕⲏ <note note="sic exit">.</note>
<pb xml:id="ⲣ︦ⲙ︦ⲉ︦"/> ⲉϣϫⲉ ⲉⲩⲙⲉⲉⲩⲉ ⲉⲡⲁⲓ ϫⲉ ⲁⲩⲥⲱⲧⲙ ⲉⲡⲁⲡⲟⲥⲧⲟⲗⲟⲥ ⲏ ⲛⲁⲡⲟⲥ
ⲧⲟⲗⲟⲥ ϫⲉ ⲡⲣⲱⲙⲉ ⲡⲉⲭ︦ⲥ︦ ⲓ︦ⲥ︦ ⲁⲩⲱ ϫⲉ ⲡⲉⲛⲧⲁⲩⲧⲟϣϥ ⲛϣⲏⲣⲉ ⲙⲡⲛⲟⲩⲧⲉ 
ⲁⲩⲱ ϫⲉ ⲓ︦ⲥ︦ ⲡⲛⲁⲍⲱⲣⲁⲓⲟⲥ ⲟⲩⲣⲱⲙⲉ ⲉⲁⲩⲧⲟϣϥ ⲉⲃⲟⲗϩⲓⲧⲙ ⲡⲛⲟⲩⲧⲉ ⲉϩⲟⲩⲛ 
 
ⲉⲣⲱⲧⲛ ⲁⲩⲱ ϫⲉ ⲁ ⲡⲛⲟⲩⲧⲉ ⲁⲁϥ ⲛϫⲟⲉⲓⲥ ⲁⲩⲱ ⲛⲭ︦ⲥ︦ ⲉⲧⲃⲉ ⲟⲩ ⲛⲧⲟϥ 
ⲙⲡⲟⲩⲉⲓⲙⲉ ϫⲉ ⲉϥϫⲱ ⲛⲛⲁⲓ ⲕⲁⲧⲁ ⲟⲩⲟⲓⲕⲟⲛⲟⲙⲓⲁ ⲉⲁⲩⲧⲙ ⲡⲉⲩϩⲏⲧ ⲉⲡⲁⲓ 
ϫⲉ ϥϣⲟⲟⲡ ⲙⲛ ⲡⲉⲓⲱⲧ ϩⲁ ⲑⲏ ⲙⲡⲁⲧⲟⲩⲧⲁⲙⲓⲉ ⲗⲁⲁⲩ ⲉⲩⲣ ϩⲟⲩⲉ ⲧⲛⲧⲱⲛⲟⲩ 
ⲉⲟⲩϭⲁⲗⲉ ϩⲛ ⲧⲉϥⲟⲩⲉⲣⲏⲧⲉ ⲥⲛⲧⲉ ⲉϥⲥⲱϣⲉ ϩⲓϫⲙ ⲡⲕⲁϩ ϫⲉ ⲉⲛⲉ ⲛⲧⲁⲩ
ϭⲙϭⲟⲙ ⲛⲉⲓⲙⲉ ϫⲉ ⲛⲧⲁϥϣⲱⲡⲉ ⲉⲃⲟⲗⲛϩⲏⲧⲥ ⲛⲁϣ ⲛϩⲉ ⲏ ⲛⲧⲁϥⲉⲓ ⲧⲱⲛ 
ⲉϩⲟⲩⲛ ⲉⲣⲟⲥ ⲛⲉⲩⲛⲁⲉⲓⲙⲉ ⲟⲛ ⲡⲉ ϫⲉ ϥϣⲟⲟⲡ ϩⲁ ⲑⲏ ⲙⲡⲥⲱⲛⲧ ⲧⲏⲣϥ ⲁⲩⲱ 
ϫⲉ ⲁⲩⲧⲁⲙⲓⲉ ⲛⲁⲓⲱⲛ ⲉⲃⲟⲗϩⲓⲧⲟⲟⲧϥ ⲁⲩⲱ ⲛⲧⲟϥ ⲡⲉ ⲧⲁⲡⲉ ⲙⲡⲥⲱⲛⲧ ⲧⲏⲣϥ 
ⲁⲩⲱ ⲁϫⲛⲧϥ ⲙⲡⲉ ⲗⲁⲁⲩ ϣⲱⲡⲉ ⲁⲩⲱ ϫⲉ ⲛⲧⲁⲓⲉⲓ ⲉⲃⲟⲗϩⲓⲧⲙ ⲡⲁⲉⲓⲱⲧ 
ⲁⲩⲱ ϫⲉ ⲕⲁⲧⲁ ⲑⲉ ⲛⲧⲁ ⲡⲁⲉⲓⲱⲧ ⲧⲛⲛⲟⲟⲩⲧ ⲁⲩⲱ ϫⲉ ⲁ ⲡⲛⲟⲩⲧⲉ ⲧⲛⲛⲟⲩ 
ⲙⲡⲉϥϣⲏⲣⲉ ⲁϥϣⲱⲡⲉ ⲉⲃⲟⲗϩⲛ ⲟⲩⲥϩⲓⲙⲉ. ⲥⲱ<pb xml:id="ⲣ︦ⲙ︦︦ϝ︦"/>ⲧⲙ ϫⲉ ⲧⲛⲛⲟⲟⲩϥ 
ⲙⲡϥϫⲟⲟⲥ ϫⲉ ⲁϥϣⲱⲡⲉ ⲛⲧⲉⲓϩⲉ ⲉⲃⲟⲗϩⲛ ⲟⲩⲥϩⲓⲙⲉ ⲁⲗⲗⲁ ⲡⲉϫⲁϥ ϫⲉ 
ⲁϥⲧⲛⲛⲟⲟⲩϥ. ⲧⲛⲛⲟⲟⲩϥ ⲧⲱⲛ ⲛⲥⲁ ⲧⲣⲉϥⲧⲛⲛⲟⲟⲩϥ ⲉⲃⲟⲗϩⲓⲧⲟⲟⲧϥ ⲁⲩⲱ ϩⲁϩ
ⲧⲏϥ ϫⲉ ϥϣⲟⲟⲡ ⲛⲙⲙⲁϥ ⲟⲩ ⲙⲟⲛⲟⲛ ϫⲉ ⲙⲡⲁⲧⲉϥⲡⲗⲁⲥⲥⲉ ⲙⲙⲁⲣⲓⲁ ϩⲛ 
 
ⲑⲏ ⲧⲉϥⲙⲁⲁⲩ ⲕⲁⲧⲁ ⲟⲩⲟⲓⲕⲟⲛⲟⲙⲓⲁ ⲁⲩⲱ ⲧⲉϥϩⲙϩⲁⲗ ⲕⲁⲧⲁ ⲧⲉϥⲙⲛⲧ
ⲛⲟⲩⲧⲉ ⲁⲗⲗⲁ ⲙⲡⲁⲧⲉϥⲧⲁⲙⲓⲉ ⲟⲩⲁⲅⲅⲉⲗⲟⲥ ⲛⲟⲩⲱⲧ ⲏ ⲟⲩⲡⲛ︦ⲁ︦ ⲙⲛ ⲟⲩ
ⲥⲉⲣⲁⲫⲓⲛ ⲁⲩⲱ ⲟⲩⲭⲁⲓⲣⲟⲩⲃⲓⲛ ⲙⲛ ⲟⲩϭⲟⲙ ⲧⲡⲉ ⲙⲛ ⲡⲕⲁϩ ⲁⲩⲱ ⲡⲣⲏ 
ⲙⲛ ⲡⲟⲟϩ ⲙⲛ ⲛⲥⲓⲟⲩ ⲁⲩⲱ ⲙⲡⲏⲩⲉ ⲙⲛ ⲛⲉⲧⲛϩⲏⲧⲟⲩ ⲧⲏⲣⲟⲩ ⲁⲩⲱ ϣⲁ 
ϩⲣⲁⲓ ⲉⲡϩⲗⲱⲙ ⲉⲧⲉ ⲙⲛ ⲛⲉⲧϭⲟϫⲃ ⲉⲣⲟϥ ⲛⲧⲟϥ ⲡⲉ ⲛⲧⲁⲩϣⲱⲡⲉ ⲧⲏⲣⲟⲩ 
ⲉⲃⲟⲗϩⲓⲧⲟⲟⲧϥ ⲁⲩⲱ ⲁϫⲛⲧϥ ⲙⲡⲉ ⲗⲁⲁⲩ ϣⲱⲡⲉ ⲁⲗⲗⲁ ⲡⲉⲛⲧⲁ ⲛⲕⲟⲥⲙⲟ 
ⲕⲣⲁⲧⲱⲣ ⲙⲡⲕⲁⲕⲉ ⲥⲟⲛϩϥ ϩⲛ ⲛⲉϥⲙⲉⲉⲩⲉ ⲛⲉⲥⲧⲟⲣⲓⲟⲥ ϯⲃⲁϣⲟⲣ ⲉⲧⲉ ⲙⲡϥⲁ
ϩⲉ ⲣⲁⲧϥ ⲛⲗⲁⲁⲩ ϩⲛ ⲟⲩⲧⲁϫⲣⲟ ⲟⲩⲃⲉ ⲧⲥⲩⲛϩⲟⲇⲟⲥ ⲛⲧⲁⲥϣⲱⲡⲉ ϩⲛ ⲉⲫⲉⲥⲟⲥ 
ϩⲓⲧⲛ ⲙⲙⲁⲕⲁⲣⲓⲟⲥ ⲁⲩⲱ ⲙⲙⲁⲓ ⲛⲟⲩⲧⲉ <note note="sic exit">.</note> 
<pb xml:id="ⲣ︦ⲡ︦ⲅ︦"/> ⲟⲩ ⲡⲉⲧⲥⲟⲡ ⲏ ⲉⲧⲟⲓ ⲉⲛϣⲏⲣⲉ ⲙⲡⲣⲱⲙⲉ ⲁⲩⲱ ⲉⲁⲛⲛⲁⲩ ⲉⲟⲩⲟⲛ 
ⲛⲧⲁⲛⲥⲱⲧⲙ ⲁⲛ ⲉⲁϥⲕⲁ ⲛⲉϥϣⲏⲣⲉ ⲉⲃⲟⲗ ϩⲙ ⲡⲙⲟⲟⲩ ⲉϥⲡⲏⲧ ϩⲁ ⲑⲏ ⲙⲡϩⲟ 
 
ⲛⲛⲃⲁⲣⲃⲁⲣⲟⲥ ⲛⲑⲉ ⲟⲛ ⲉϣⲁⲣⲉ ϩⲁϩ ⲕⲁ ⲛⲉⲩϣⲃⲉⲉⲣ ⲛⲥⲱⲟⲩ ⲙⲛ ⲛⲉⲩⲥⲛⲏⲩ 
ⲏ ⲛⲉⲩⲉⲓⲟⲧⲉ ⲙⲛ ⲛⲉⲩϣⲏⲣⲉ ϩⲙ ⲡⲡⲟⲗⲉⲙⲟⲥ ⲛⲥⲉⲡⲱⲧ ⲛⲅⲧⲙⲟⲩⲱϣ ⲇⲉ ⲉⲕⲁ 
ϩⲉⲛ ϩⲃⲏⲩⲉ ⲛⲃⲟⲧⲉ ⲛⲥⲱⲕ ϫⲉⲕⲁⲥ ⲉⲕⲉⲣ ⲃⲟⲗ ⲉⲧⲁⲕⲟ ⲥⲛⲁⲩ ⲡⲁ ⲡⲛⲟⲃⲉ ⲁⲩⲱ 
ⲡⲁ ⲛⲕⲟⲗⲁⲥⲓⲥ ⲛⲅϯ ϩⲏⲩ ⲇⲉ ⲙⲙⲟⲕ ⲁⲩⲱ ⲛⲅϯ ϩⲏⲩ ⲛϩⲉⲛ ⲕⲉⲁⲅⲁⲑⲟⲛ 
ⲉⲛⲁϣⲱⲟⲩ ⲉⲃⲟⲗϩⲓⲧⲙ ⲡⲛⲟⲩⲧⲉ. ⲉⲛⲉ ⲧⲉⲩϣⲏ ⲇⲉ ⲧⲉ ⲁⲩⲱ ⲙⲡⲉϩⲟⲟⲩ ⲁⲛ ⲡⲉ 
ⲛⲉⲛⲛⲁϭⲛ ⲟⲩϣⲁϫⲉ ⲉϫⲟⲟϥ ⲡⲉ ⲉⲓⲱⲡ ⲅⲁⲣ ⲙⲡⲟⲩⲟⲉⲓϣ ⲛⲁⲣⲭⲁⲓⲟⲥ ⲉⲧⲉⲩϣⲏ 
ⲉⲣⲉ ⲡⲟⲟϩ ⲙⲛ ⲛⲥⲓⲟⲩ ⲣ ⲟⲩⲟⲉⲓⲛ ⲛϩⲏⲧⲥ ⲉⲓⲱⲡ ⲇⲉ ϩⲱⲱϥ ⲙⲡⲉⲓⲟⲩⲟⲉⲓϣ ⲡⲁⲓ 
ⲉⲡⲉϩⲟⲟⲩ ⲉⲣⲉ ⲡⲣⲏ ⲣ ⲟⲩⲟⲉⲓⲛ ⲛϩⲏⲧϥ ⲉⲓϫⲱ ⲙⲙⲟⲥ ⲉⲧⲉⲥⲃⲱ ⲁⲩⲱ ⲡϣⲁϫⲉ 
ⲛⲛⲉⲡⲣⲟⲫⲏⲧⲏⲥ ⲙⲛ ⲛⲉⲛⲉⲓⲟⲧⲉ ⲧⲏⲣⲟⲩ ⲛⲁⲣⲭⲁⲓⲟⲥ ϫⲉ ϩⲱⲥ ⲛⲧⲟⲟⲩ ⲡⲉ 
ⲡⲟⲩⲟⲉⲓⲛ ⲙⲡⲟⲟϩ ⲙⲛ ⲛⲥⲓⲟⲩ ⲁⲩⲱ ⲉⲓϫⲱ ⲙⲙⲟⲥ ⲉⲡⲧⲁϣⲉ ⲟⲉⲓϣ ⲙⲡⲉⲩⲁⲅ
ⲅⲉⲗⲓⲟⲛ ϫⲉ ⲛⲧⲟϥ ⲡⲉ ⲡⲟⲩⲟ<pb xml:id="ⲣ︦ⲡ︦ⲇ︦"/>ⲉⲓⲛ ⲙⲡⲣⲏ ⲉⲃⲟⲗϫⲉ ⲛⲧⲟϥ ⲛⲁⲙⲉ ⲡⲉ. 
ⲉⲛⲉ ϩⲁ ⲑⲏ ⲅⲁⲣ ⲡⲉ ⲉⲙⲡⲁⲧⲉ ⲡⲟⲩⲟⲉⲓⲛ ⲁⲩⲱ ⲡⲱⲛϩ ⲉⲓ ⲉⲡⲕⲟⲥⲙⲟⲥ ⲛⲉⲛⲛⲁϭⲛ 
 
ⲁⲫⲟⲣⲙⲏ ⲡⲉ ⲧⲉⲛⲟⲩ ϭⲉ ⲙⲙⲛⲧⲁⲛ ⲗⲟⲓϭⲉ ⲙⲙⲁⲩ ⲟⲩⲧⲉ ⲙⲙⲛⲧⲁⲛ ⲁⲡⲟ
ⲗⲟⲅⲓⲁ ⲙⲙⲁⲩ ⲛⲑⲉ ⲉⲧⲥⲏϩ ϩⲟⲥⲟⲛ ϭⲉ ⲡⲉϩⲟⲟⲩ ⲡⲉ ⲙⲡⲣⲧⲣⲉⲛⲟⲃϣⲛ ⲉⲡⲉⲛ
ⲟⲩϫⲁⲓ ⲙⲁⲩⲁⲁⲛ ⲉⲙⲡⲁⲧⲉⲥⲉⲓ ⲛϭⲓ ⲧⲉⲩϣⲏ. ⲧⲉⲩϣⲏ ⲁⲛ ⲧⲉ ⲛⲑⲉ ⲛⲧⲁⲛϣⲣⲡ 
ϫⲟⲟⲥ ⲉⲧⲃⲏⲏⲧⲥ ϫⲉ ⲉⲣⲉ ⲡⲟⲩⲟⲉⲓⲛ ⲙⲡⲟⲟϩ ⲙⲛ ⲛⲥⲓⲟⲩ ⲛϩⲏⲧⲥ ⲁⲗⲗⲁ ⲧⲉⲩϣⲏ 
ⲉⲧⲉ ⲙⲙⲛ ⲗⲁⲁⲩ ⲛⲁϣϭⲙϭⲟⲙ ⲉⲣ ϩⲱⲃ ⲛϩⲏⲧⲥ ⲟⲩ ⲙⲟⲛⲟⲛ ϫⲉ ⲉϩⲉⲛ 
ⲧⲁⲗϭⲟ ⲁⲗⲗⲁ ⲟⲩⲧⲉ ⲉⲣ ⲟⲩⲕⲟⲩⲓ ⲟⲛ ⲛϩⲱⲃ ⲛϩⲏⲧⲥ ⲉϥⲙⲡϣⲁ ⲙⲙⲉⲧⲁⲛⲟⲓⲁ 
ⲉⲃⲟⲗϫⲉ ⲟⲩ ⲙⲟⲛⲟⲛ ϫⲉ ⲙⲛ ⲟⲩⲟⲉⲓⲛ ⲛⲁϣⲱⲡⲉ ϩⲛ ⲧⲉⲩϣⲏ ⲉⲧⲙⲙⲁⲩ 
ⲁⲗⲗⲁ ⲟⲩⲧⲉ ⲙⲛ ⲟⲩⲟⲛ ⲟⲛ ⲛⲁϣⲱⲡⲉ ϩⲙ ⲡⲕⲉϩⲟⲟⲩ ⲛⲑⲉ ⲉⲧⲉⲣⲉ ⲛⲉⲅⲣⲁⲫⲏ 
ϫⲱ ⲙⲙⲟⲥ. ⲁⲓϫⲟⲟⲥ ⲛϩⲁϩ ⲛⲥⲟⲡ ϫⲉ ⲛⲉⲧⲟⲩⲁⲁⲃ ϫⲱ ⲛⲛⲉⲧⲛⲁϣⲱⲡⲉ ⲁⲩⲱ ⲥⲉ
ϣⲱⲡⲉ ⲕⲁⲧⲁ ⲕⲁⲓⲣⲟⲥ ⲁⲩⲱ ⲥⲉϣⲣⲡ ϫⲱ ⲛⲛⲉⲧ<pb xml:id="ⲣ︦ⲡ︦ⲉ︦"/>ⲛⲁϣⲱⲡⲉ ϩⲛ ⲑⲁⲏ ϩⲟⲧⲓ 
ⲙⲉⲛ ϫⲉ ⲁϥⲟⲩⲱ ⲉϥⲉⲓ ⲛϭⲓ ⲡϫⲟⲉⲓⲥ ⲙⲛ ⲛⲉϥⲁⲡⲟⲥⲧⲟⲗⲟⲥ ⲁⲩϣⲣⲡ ⲥⲩⲙⲁⲛⲉ 
ⲙⲡⲁⲓ ⲁⲩⲱ ⲟⲛ ϥⲛⲁⲉⲓ ⲙⲛ ⲛⲉϥⲡⲉⲧⲟⲩⲁⲁⲃ ⲧⲏⲣⲟⲩ ⲕⲁⲧⲁ ⲡⲉⲧⲥⲏϩ ϩⲙ
ⲡⲉⲩⲁⲅⲅⲉⲗⲓⲟⲛ ⲁⲩⲱ ⲕⲁⲧⲁ ⲛⲉⲡⲣⲟⲫⲏⲧⲓⲁ ⲛⲛⲉⲡⲣⲟⲫⲏⲧⲏⲥ ⲛⲑⲉ ⲛⲧⲁⲩϫⲟⲟⲥ 
ϫⲉ ϥⲛⲁⲉⲓ ⲛϭⲓ ⲡϫⲟⲉⲓⲥ ⲡⲁⲛⲟⲩⲧⲉ ⲙⲛ ⲛⲉϥⲡⲉⲧⲟⲩⲁⲁⲃ ⲧⲏⲣⲟⲩ ⲛⲙⲙⲁϥ 
 
ⲁⲩⲱ ϩⲙ ⲡⲉϩⲟⲟⲩ ⲉⲧⲙⲙⲁⲩ ⲙⲙⲛ ⲟⲩⲟⲉⲓⲛ ⲛⲁϣⲱⲡⲉ ⲟⲩⲛ ϩⲉⲛ ϩⲱϭⲃ 
ⲙⲛ ⲟⲩϫⲁϥ ⲛⲁϣⲱⲡⲉ ϩⲛ ⲟⲩϩⲟⲟⲩ ⲛⲟⲩⲱⲧ ⲛϥⲟⲩⲱⲛϩ ⲉⲡϫⲟⲉⲓⲥ ϩⲙ ⲡⲉϩⲟⲟⲩ 
ⲉⲧⲙⲙⲁⲩ ⲁⲩⲱ ⲙⲙⲛ ⲟⲩⲟⲉⲓⲛ ⲛⲁϣⲱⲡⲉ ϩⲙ ⲡⲉϩⲟⲟⲩ ⲟⲩⲧⲉ ⲧⲉⲩϣⲏ ⲟⲩⲧⲉ 
ⲡⲛⲁⲩ ⲛⲣⲟⲩϩⲉ. ⲉⲧⲃⲉ ⲛⲓⲧⲱϣ ⲟⲛ ⲛⲟⲩⲱⲧ ⲛⲧⲁⲩϫⲟⲟⲥ ϫⲉ ⲥⲉⲛⲁⲉⲓ ⲉⲃⲟⲗ 
ⲉⲛⲥⲱϣⲉ ⲉⲛϭⲓ ϩⲉⲛ ϩⲁⲗⲁⲧⲉ ⲉⲩⲟⲩⲏϩ ⲛⲥⲱϥ ⲁϥⲉⲓ ⲅⲁⲣ ⲉⲃⲟⲗ ⲉⲡⲟⲩϫⲁⲓ 
ⲙⲡⲉϥⲗⲁⲟⲥ ⲉⲧⲣⲉϥⲛⲟⲩϩⲙ ⲛⲛⲉϥⲭⲣⲉⲓⲥⲧⲓⲁⲛⲟⲥ ⲁⲩⲱ ⲟⲛ ϥⲛⲏⲩ ϩⲣⲁⲓ ϩⲙ 
ⲡⲉϥⲉⲟⲟⲩ ⲙⲛ ⲡⲁ ⲡⲉϥⲉⲓⲱⲧ ⲙⲛ ⲡⲁ ⲛⲉϥⲁⲅⲅⲉⲗⲟⲥ ⲉⲧⲟⲩⲁⲁⲃ. ⲡⲉⲧⲉ ⲛϥⲣ 
ϩⲟⲧⲉ ⲁⲛ ϩⲏⲧⲟⲩ ⲛⲛⲓϣⲁϫⲉ ϫⲉ ⲡⲉϩⲣⲟⲟⲩ ⲙⲡⲉϩⲟⲟⲩ ⲙⲡϫⲟⲉⲓⲥ ⲁⲩⲧⲟϣϥ 
<pb xml:id="ⲣ︦ⲡ︦︦ϝ︦"/> ⲉϥⲥⲁϣⲉ ⲉϥⲛⲁϣⲧ ⲉϥϭⲙϭⲟⲙ ⲟⲩϩⲟⲟⲩ ⲛⲟⲣⲅⲏ ⲡⲉ ⲡⲉϩⲟⲟⲩ ⲉⲧⲙ
ⲙⲁⲩ ⲟⲩϩⲟⲟⲩ ⲛⲑⲗⲓⲯⲓⲥ ϩⲓ ⲁⲛⲁⲅⲕⲏ ⲟⲩϩⲟⲟⲩ ⲡⲉ ⲛⲕⲣⲟⲙⲣⲙ ϩⲓ ⲧⲁⲕⲟ 
ⲟⲩϩⲟⲟⲩ ⲡⲉ ⲛⲕⲁⲕⲉ ϩⲓ ϭⲟⲥⲙ ⲟⲩϩⲟⲟⲩ ⲡⲉ ⲛⲕⲗⲟⲟⲗⲉ ϩⲓ ⲧⲟⲙⲧⲙ ⲟⲩ
ϩⲟⲟⲩ ⲡⲉ ⲛⲁϣ ⲕⲁⲕ ϩⲓ ⲥⲁⲗⲡⲓⲅⲝ ϥⲛⲁⲉⲓ ⲡⲁⲛⲧⲱⲥ ⲉⲧⲟⲟⲧⲟⲩ ⲛⲛⲓⲧⲓⲙⲱⲣⲓⲁ 
ⲉⲧⲥⲁϣⲉ ⲉⲧⲛⲁϣⲧ ⲉⲧϭⲙϭⲟⲙ ⲉϩⲣⲁⲓ ⲉϫⲱϥ ϩⲛ ⲑⲗⲓⲯⲓⲥ ⲛⲓⲙ. ⲡⲉⲧⲛⲁⲙⲉⲣⲉ 
ⲡϫⲟⲉⲓⲥ ⲁⲛ ⲛϥϯ ϩⲧⲏϥ ⲉⲛⲛϣⲁϫⲉ ϩⲱⲥ ⲥⲁⲃⲉ ϫⲉ ⲥⲱⲟⲩϩ ⲉϩⲟⲩⲛ ⲛⲧⲉⲧⲛⲥⲟⲡⲥ 
 
ϩⲓ ⲟⲩⲥⲟⲡ ⲛϩⲉⲑⲛⲟⲥ ⲛⲁⲧⲥⲃⲱ ⲙⲛ ⲛⲕⲟⲟⲩⲉ ⲧⲏⲣⲟⲩ ⲛⲧⲉⲓϩⲉ ϥⲛⲁⲉⲓ ⲡⲁⲛⲧⲱⲥ 
ⲉⲧⲟⲟⲧϥ ⲙⲡⲉϫⲡⲓⲟ ⲙⲛ ⲡⲛⲟϭⲛⲉϭ ⲙⲡⲉⲩϩⲓⲥⲉ ϫⲉ ⲙⲡⲉⲥⲙⲟⲧ ⲛⲟⲩⲣⲱⲙⲉ 
ⲉⲁϥⲡⲱⲧ ϩⲁ ⲡϩⲟ ⲛⲟⲩⲙⲟⲩⲓ ⲛⲧⲉ ⲟⲩⲁⲣⲝ ⲉⲓ ⲉϫⲱϥ ⲁⲩⲱ ⲛϥⲡⲱⲧ ⲉϩⲟⲩⲛ 
ⲉⲡⲉϥⲏⲓ ⲛϥⲡⲣϣ ⲧⲟⲟⲧϥ ⲉⲃⲟⲗ ⲉⲧⲉϥϫⲟ ⲛⲧⲉ ⲡϩⲟϥ ⲗⲟⲕⲥϥ ⲁⲩⲱ ⲉⲃⲟⲗϫⲉ 
ⲟⲩⲕⲁⲕⲉ ⲡⲉ ⲡⲉϩⲟⲟⲩ ⲉⲧⲙⲙⲁⲩ ⲉⲙⲛ ⲟⲩⲟⲉⲓⲛ ⲛϩⲏⲧϥ ⲟⲩⲕⲁⲕⲉ ⲟⲛ ⲉⲧⲥⲃⲧⲱⲧ 
ⲛⲛⲉⲧⲛⲁⲙⲟⲩ ϩⲣⲁⲓ ϩⲛ ⲛⲉⲩⲛⲟⲃⲉ ⲛϩⲟⲩⲟ ⲇⲉ ⲛⲉⲧⲉ ⲙⲡⲟⲩⲥⲟⲩⲛ ⲡⲛⲟⲩⲧⲉ 
<note note="sic exit">.</note> 
 
ⲭ︦ⲱ︦ⲓ︦ 

<pb xml:id="ⲥ︦ⲕ︦ⲉ︦"/> ⲧⲉⲕⲙⲛ [.....] ⲑⲁⲣⲥⲓⲁ ⲛ [.....] ϫⲉ ⲛⲉ [....] ⲗ ⲟⲛ ⲉⲧⲣⲉ [...] ⲟⲩⲧⲉ 
ⲛⲁϩⲙⲟⲩ ⲙⲡⲟⲩⲉ ⲉⲃⲟⲗϩⲛ ⲙⲙⲉⲉⲩⲉ ⲛⲥⲁⲣⲕⲓⲕⲟⲛ ⲏ ⲉϣⲱⲡⲉ ⲣⲱ ⲉⲩⲉⲓⲟⲣⲙ ⲁⲛ 
ⲉⲃⲟⲗϫⲉ ⲉϥⲛⲁⲕⲱⲗϩ ⲉⲡⲏⲓ ⲛⲁϣ ⲛⲛⲁⲩ ⲛⲉⲥⲟⲩⲁϩⲥ ⲛⲥⲱϥ ⲛϭⲓ ⲧⲉⲯⲩⲭⲏ 
ⲉⲧϫⲁϩⲙ ⲉⲙⲁ ⲛⲓⲙ ⲉⲧⲉϥⲛⲁϫⲓⲧⲥ ⲉⲙⲁⲩ ⲁⲩⲱ ⲉϩⲱⲃ ⲛⲓⲙ ⲉⲧⲉϥⲛⲁⲕⲓⲙ 
ⲉⲣⲟⲥ ⲉⲣⲟⲟⲩ ⲉⲧⲣⲉⲥⲁⲁⲩ ⲁⲩⲱ ⲛⲉⲥⲣ ϩⲟⲩⲉ ϫⲟⲕⲟⲩ ⲉⲃⲟⲗ. ⲟⲩ ⲟⲛ ⲇⲉ ⲛⲓⲙ ⲟ 
ⲛⲁⲧⲥⲟⲟⲩⲛ ⲉⲧⲃⲉ ⲧⲉⲙⲟⲩ ϫⲉ ϣⲁⲥϯ ϩⲧⲏⲥ ⲉⲡϩⲟ ⲙⲡⲣⲱⲙⲉ ⲉϥⲱϭⲉ ⲉϫⲱϥ 
ⲉⲧⲣⲉⲥⲧⲁⲕⲉ ⲛⲉϥⲃⲁⲗ ϩⲛ ⲛⲉⲓⲉⲓⲃ ⲛⲛⲉⲥⲟⲩⲉⲣⲏⲧⲉ ⲧⲁⲓ ⲧⲉ ⲑⲉ ⲉϣⲁⲣⲉ ⲧⲙⲛⲧⲁⲧ
ϣⲓⲡⲉ ⲙⲡⲥⲁⲧⲁⲛⲁⲥ ⲧⲁⲕⲉ ⲡⲟⲩⲟⲉⲓⲛ ⲛⲧⲉⲥⲃⲱ ϩⲛ ⲛⲃⲁⲗ ⲙⲡϩⲏⲧ ⲛⲛⲣⲱⲙⲉ 
ⲉⲧϫⲓ ⲛϩⲣⲁⲩ ⲛⲙⲙⲁⲥ ϩⲛ ⲑⲩⲡⲟⲕⲣⲓⲥⲓⲥ ⲙⲛ ⲡⲉⲟⲟⲩ ⲉⲧϣⲟⲩⲉⲓⲧ ⲉⲧⲙⲧⲣⲉⲩ
ϣⲓⲡⲉ ϩⲏⲧⲟⲩ ⲛⲛϣⲁϫⲉ ⲛⲛⲉⲅⲣⲁⲫⲏ ⲉⲧⲙⲧⲁⲕⲉ ⲉⲡϩⲁⲡ ⲁⲩⲱ ⲉⲧⲙϫⲓ ϭⲟⲗ 
ⲉⲧⲙⲉ ⲟⲩⲇⲉ ⲉⲧⲙⲁⲑⲉⲧⲉⲓ ⲛϩⲉⲛ ϩⲃⲏⲩⲉ ⲛⲁⲛ [...] ⲧⲕ [...] ⲛ ⲉⲧ<pb xml:id="ⲥ︦ⲕ︦︦ϝ︦"/>ⲃⲉ 
ⲣⲱⲙⲉ ⲛⲧⲉⲓϩⲉ ⲟⲛ ⲛⲉ ⲛⲉⲧⲉ ⲙⲉⲩϣⲓⲡⲉ ⲉⲉⲡⲉⲓⲑⲩⲙⲉⲓ ⲉⲩⲥϩⲓⲙⲉ ⲉⲧⲱⲟⲩ ⲁⲛ 
ⲧⲉ ⲁⲩⲱ ⲉⲛⲕⲁ ⲛⲓⲙ ⲉⲧϣⲟⲟⲡ ⲛⲛⲉⲧϩⲓⲧⲟⲩⲱⲟⲩ ⲉⲧⲓ ⲇⲉ ⲟⲛ ⲛⲕⲉϣⲏⲣⲉ ⲉⲧⲟ 
 
ⲛⲁⲧⲥⲱⲧⲙ ⲛⲥⲁ ⲛⲉⲩⲉⲓⲟⲧⲉ. ⲉϣϫⲉ ⲁ ⲛⲉⲡⲣⲟⲫⲏⲧⲏⲥ ⲇⲉ ⲣⲓⲙⲉ ⲉϫⲛ ⲛⲁⲓ 
ⲙⲡⲉⲓⲟⲩⲟⲉⲓϣ ϫⲉ ⲁⲩϥⲓⲧⲟⲩ ⲛⲁⲓⲭⲙⲁⲗⲱⲧⲟⲥ ⲉⲃⲟⲗϩⲛ ⲑⲓⲗ︦ⲏ︦ⲙ︦ ⲉⲧⲃⲁⲃⲩ
ⲗⲱⲛ ⲉⲩⲙⲏⲣ ⲁⲩⲱ ⲉⲩϣⲟⲟϭⲉ ⲉⲧⲣⲉⲩⲣ ϩⲙϩⲁⲗ ⲙⲡⲙⲁ ⲉⲧⲙⲙⲁⲩ ⲛⲛⲉⲩ
ϫⲁϫⲉ [.......] ⲉ [......] ⲁ ⲙⲕⲁϩ [...] ⲏⲧ ⲛⲟⲩ [...] ⲧⲉⲛⲟⲩ ⲉⲩ [.....] ϩⲙ ⲡⲥⲏⲩ 
ⲙⲡⲣⲁϣⲉ ⲉⲧⲃⲉ ⲛⲉⲧⲟⲩϥⲓ ⲙⲙⲟⲟⲩ ⲛⲁⲓⲭⲙⲁⲗⲱⲧⲟⲥ ⲉⲃⲟⲗϩⲛ ⲧⲇⲓⲕⲁⲓⲟⲥⲩⲛⲏ 
ⲉϩⲟⲩⲛ ⲉⲧⲁⲛⲟⲙⲓⲁ ⲉⲩⲥⲟⲛϩ ⲁⲩⲱ ⲉⲩϣⲟⲟϭⲉ ⲉⲧⲣⲉⲩⲣ ϩⲙϩⲁⲗ ⲙⲡⲥⲁⲧⲁⲛⲥ 
ⲡϫⲁϫⲉ ⲧⲏⲣϥ ⲡⲉⲓⲱⲧ ⲛⲛⲁⲃⲟⲩⲭⲟⲇⲟⲛⲟⲥⲥⲟⲣ. ⲉϣϫⲉ ⲥⲉϫⲱ ⲇⲉ ⲟⲛ ⲙⲙⲟⲥ 
ⲛⲑⲉ ⲉⲧⲥⲏϩ ϩⲛ ⲛⲉⲯⲁⲗⲙⲟⲥ ⲡⲁ ⲓⲉⲣⲏⲙⲓⲁⲥ ⲉⲃⲟⲗϫⲉ ⲛⲧⲟϥ <note note="sic exit">.</note> 
<pb xml:id="ⲥ︦ⲗ︦ⲁ︦"/> ⲁⲩⲱ ⲛϭⲁϫⲓϥ ⲧⲁⲙⲓⲉ ⲟⲩⲃⲏⲃ ⲛⲁϥ ⲡϩⲟϥ ⲇⲉ ⲛⲧⲟϥ ⲟⲩⲁⲧϭⲟⲙ 
ⲡⲉ ⲉⲧⲣⲉϥϣⲉⲕ ⲟⲩⲃⲏⲃ ⲛⲁϥ ⲏ ⲛⲕⲟⲧϥ ⲙⲛ ⲟⲩⲉⲣⲏⲧⲉ ⲅⲁⲣ ⲙⲙⲟϥ ⲟⲩⲇⲉ 
ⲉⲓⲉⲓⲃ ⲟⲩⲇⲉ ⲟⲛ ⲙⲡⲉ ⲡⲛⲟⲩⲧⲉ ⲧⲁⲁⲥ ⲛⲁϥ ⲉⲧⲣⲉϥϥⲓ ⲟⲩϣⲉ ϩⲛ ⲣⲱϥ ⲏ ϩⲉⲛ 
ϭⲗⲙ ϣⲁ ϩⲣⲁⲓ ⲉⲟⲩϫⲏ ⲉⲧⲣⲉϥⲧⲁⲙⲓⲟ ⲛⲁϥ ⲛⲟⲩⲃⲏϥ ⲁⲗⲗⲁ ⲙⲙⲁ ⲉⲧϫⲁ 
ϩⲙ ⲏ ⲛϣⲕⲟⲗ ⲉⲧϥⲛⲁϩⲉ ⲉⲣⲟⲟⲩ ⲉⲩⲣ ϣⲁⲩ ⲛⲁϥ ⲛⲧⲟⲟⲩ ⲛⲉ ϣⲁϥⲃⲱⲕ 
ⲉϩⲟⲩⲛ ⲉⲣⲟⲟⲩ ⲁⲩⲱ ⲛϥⲙⲧⲟⲛ ⲙⲙⲁⲩ ⲧⲁⲓ ⲟⲛ ⲧⲉ ⲑⲉ ⲉⲧⲉ ⲟⲩⲁⲧϭⲟⲙ ⲉⲧⲣⲉ 
 
ⲡⲇⲓⲁⲃⲟⲗⲟⲥ ⲁⲩⲱ ⲡⲛⲟⲃⲉ ⲃⲱⲕ ⲉϩⲟⲩⲛ ⲉⲡⲣⲱⲙⲉ ⲉⲓⲙⲏⲧⲉⲓ ⲛϥⲕⲁ ⲙⲁ ⲛⲁϥ 
ⲛϩⲏⲧϥ ⲛϥⲣ ⲧⲉϥⲯⲩⲭⲏ ⲛⲃⲏⲃ ⲁⲩⲱ ⲡϥϩⲏⲧ ϩⲛ ⲛⲉϥϩⲃⲏⲩⲉ ⲙⲡⲟⲛⲏⲣⲟⲛ 
ⲛⲧⲁϥϩⲉ ⲉⲣⲟⲟⲩ ⲙⲙⲁⲩ ⲉⲧⲣⲉϥⲙⲧⲟⲛ ⲙⲙⲟϥ ϩⲓϫⲱⲟⲩ ϩⲣⲁⲓ ⲛϩⲏⲧϥ. ⲕⲁⲓ 
ⲅⲁⲣ ⲛⲧⲁϥϥⲱϭⲉ ⲁⲛ ⲉϫⲛ ⲓⲟⲩⲇⲁⲥ ϩⲛ ⲧⲉϥϭⲟⲙ ⲁⲗⲗⲁ ⲛⲧⲟϥ ⲡⲉ ⲛⲧⲁϥ
ϣⲱⲡⲉ ⲙⲙⲁ ⲛϣⲉⲉⲓ ⲙⲡⲥⲁⲧⲁⲛⲁⲥ ϩⲛ ⲛⲉϥϩⲃⲏⲩⲉ. ⲁ ⲧⲉϥ<pb xml:id="ⲥⲗⲃ"/>ϭⲟⲙ ⲅⲁⲣ 
ⲕⲁⲁϥ ⲛⲥⲱⲥ ϫⲓⲛ ⲧⲁⲣⲭⲏ ⲛⲧⲁ ⲡϫⲟⲉⲓⲥ ⲡⲛⲟⲩⲧⲉ ⲥϩⲟⲩⲱⲣϥ ϩⲙ ⲡϩⲟϥ ⲁⲩⲱ 
ⲉⲁϥⲥϩⲟⲩⲣ ⲡϩⲟϥ ⲛⲙⲙⲁϥ ⲉϥϫⲱ ⲙⲙⲟⲥ ϫⲉ ⲉⲕⲉⲙⲟⲟϣⲉ ⲉϫⲛ ⲧⲉⲕⲙⲉⲥ
ⲑⲏⲧ ⲁⲩⲱ ⲉϫⲛ ϩⲏⲧⲕ ⲛϩⲟⲩⲟ ⲇⲉ ⲁϥⲣ ⲑⲉ ⲙⲡⲉⲛⲧⲁϥⲙⲟⲩ ⲁⲩⲱ ⲉⲁϥⲧⲱⲥ 
ϩⲓⲧⲙ ⲡⲉϥⲥⲧⲁⲩⲣⲟⲥ ⲙⲡⲉⲭ︦ⲥ︦ ⲟⲩⲕ ⲉⲧⲓ ⲛϥⲟⲛϩ ⲁⲛ ϩⲛ ⲗⲁⲁⲩ ⲛⲣⲱⲙⲉ ϫⲓⲛ 
ⲡⲉⲓⲛⲁⲩ ⲉⲓⲙⲏⲧⲓ ⲛⲉⲧⲣ ⲛⲟⲃⲉ ⲉⲙⲁⲩⲁⲁⲩ. ⲉⲧⲓ ⲇⲉ ⲟⲛ ⲟⲩⲛⲧⲉ ⲡⲕⲉⲣⲁⲥⲧⲏⲥ 
ⲟⲩⲕⲣⲟϥ ⲙⲙⲁⲩ ⲛⲑⲉ ⲉϣⲁϥϩⲉⲡ ⲡⲉϥⲥⲱⲙⲁ ϩⲙ ⲡϣⲱ ⲏ ⲛⲧⲟϥ ϩⲙ ⲡⲉⲥⲏⲧ 
ⲛϥⲕⲁ ⲛⲉϥⲧⲁⲡ ⲉⲩⲥⲏⲧ ⲉϩⲣⲁⲓ ϫⲉⲕⲁⲥ ⲡⲉⲧⲛⲁⲧⲁⲗⲟ ⲉϫⲱϥ ⲉϥⲛⲁⲗⲟⲕⲥϥ 
 
ⲛⲧⲉ ⲧⲙⲁⲧⲟⲩ ϣⲱⲗ ⲉⲣⲟϥ ⲛϥⲙⲟⲩ ⲏ ⲛϥⲕⲓⲛⲇⲩⲛⲉⲩⲉ ϩⲱⲥⲧⲉ ⲛϥⲧⲙⲡⲓⲥⲧⲉⲩⲉ 
ⲉⲱⲛϩ ⲉⲧⲃⲉ ϫⲉ ⲛⲉϥⲣⲟⲉⲓⲥ ⲁⲛ ⲟⲩⲇⲉ ⲙⲡⲉϥϯ ϩⲧⲏϥ ⲉⲛⲉϥⲥⲱϣⲉ ⲧⲁⲓ ⲟⲛ ⲧⲉ 
ⲑⲉ ⲟⲩⲛⲧⲉ ⲡⲉⲡⲛ︦ⲁ︦ ⲛⲉⲡⲉⲓⲑⲩⲙⲓⲁ ⲟⲩⲕⲣⲟϥ ⲛⲑⲉ ⲉϣⲁϥϩⲟⲡϥ ϩⲙ ⲡⲗⲱ
ⲱⲙⲉ ⲙⲛ ⲡⲗⲓⲃⲉ <note note="sic exit">.</note>
<pb xml:id="ⲥ︦ⲙ︦ⲁ︦"/> ⲅⲣⲁⲫⲏ ⲛⲛⲏⲃⲉ ⲛⲧⲉ ⲡⲛⲟⲩⲧⲉ ⲛⲁⲓ ⲉⲧⲉϣϣⲉ ⲉⲛⲉⲧⲥⲡⲟⲩⲇⲁⲍⲉ ⲉⲣ 
ⲁⲛⲁϥ ⲙⲡⲛⲟⲩⲧⲉ ⲉⲕⲁⲧⲟⲣⲑⲟⲩ ⲙⲙⲟⲟⲩ ⲧⲉⲱⲥ ⲉⲧⲃⲉ ⲛⲉⲛⲧⲁⲩⲕⲓⲙ ⲉⲣⲟⲛ 
ⲧⲉⲛⲟⲩ ⲕⲁⲧⲁ ⲑⲉ ⲛⲧⲁⲛⲉⲓⲙⲉ ⲉⲃⲟⲗϩⲛ ⲛⲉⲅⲣⲁⲫⲏ ⲉⲧⲟⲩⲁⲁⲃ. ⲁⲓⲣ ϩⲛⲁⲓ ϫⲉ 
ⲟⲩⲁⲛⲁⲅⲕⲁⲓⲟⲛ ⲡⲉ ⲉⲧⲁⲙⲱⲧⲛ ⲉⲣⲟⲟⲩ ⲉϯ ⲛⲏⲧⲛ ⲙⲡⲉⲩⲣ ⲡⲙⲉⲉⲩⲉ ϩⲛ ⲟⲩ
ϣⲱⲱⲧ ⲉⲃⲟⲗ ⲱ ⲛⲁⲙⲉⲣⲁⲧⲉ ⲉⲁⲓⲧⲁϩⲟ ⲉⲣⲁⲧⲥ ⲛⲧⲙⲛⲧⲙⲛⲧⲣⲉ ⲙⲡϩⲱⲃ ⲡϩⲱⲃ 
ⲛⲛⲉⲧⲥⲣⲟϥⲧ ⲉⲡⲱ [.......] ⲣϫ ϩⲱⲥ ⲉ [...] ϭⲟⲙ ⲙⲙⲟⲟⲩ [.....] ⲃⲉ ϩⲉⲛ 
ⲕⲟⲟⲩⲉ ϫⲉ ⲡⲉⲧⲉϣϣⲉ ⲡⲉ ⲉⲡⲉⲭⲣⲓⲥⲧⲓⲁⲛⲟⲥ ⲉⲧⲣⲉϥⲕⲁ ⲡⲉϥⲙⲉⲉⲩⲉ ⲛⲛⲁⲩ ⲛⲓⲙ 
ϩⲙ ⲡⲉⲙⲡϣⲁ ⲙⲡⲧⲱϩⲙ ⲛⲧⲡⲉ ⲁⲩⲱ ⲛⲉϥⲡⲟⲗⲓⲧⲉⲩⲉ ⲕⲁⲧⲁ ⲛⲉⲥⲃⲟⲟⲩⲉ 
 
ⲛⲛⲉⲩⲁⲅⲅⲉⲗⲓⲟⲛ ⲙⲡⲉⲭ︦ⲥ︦ ⲟⲩⲇⲉ ⲉⲧⲙⲧⲣⲉϥϣⲱⲡⲉ ⲉϥⲉⲓⲟⲣⲙ ⲉⲃⲟⲗ ⲉⲩⲥⲱⲕ 
ⲙⲙⲟϥ ϩⲓⲧⲛ ⲛⲗⲟⲅⲓⲥⲙⲟⲥ ⲉⲑⲟⲟⲩ ⲉⲃⲟⲗϩⲙ ⲡⲉⲣ ⲡⲙⲉⲉⲩⲉ ⲙⲡⲛⲟⲩⲧⲉ ⲙⲛ 
ⲛⲉϥⲟⲩⲱϣ ⲙⲛ ⲛⲉϥϩⲁⲡ <pb xml:id="ⲥ︦ⲙ︦ⲃ︦"/> [.............] ⲟⲩ [....] ϣ ⲛⲓⲙ ϩⲙ 
[..] ⲙⲉⲉⲩⲉ ⲉⲧⲛⲁⲛⲟⲩϥ ⲉϥϫⲟⲥⲉ ⲉⲛⲇⲓⲕⲁⲓⲱⲙⲁ ⲙⲡⲛⲟⲙⲟⲥ ϩⲛ ϩⲱⲃ ⲛⲓⲙ 
ⲉⲧⲙⲧⲣⲉϥⲱⲣⲕ ⲛⲛⲟⲩϫ ⲉⲡⲧⲏⲣϥ ⲟⲩⲇⲉ ⲣⲱ ⲉⲧⲙⲧⲣⲉ ⲗⲁⲁⲩ ⲛⲁⲛⲁϣ ⲉⲓ ⲉⲃⲟⲗ 
ϩⲛ ⲣⲱϥ ⲉⲧⲙⲧⲣⲉϥϫⲓ ϭⲟⲗ ⲉⲧⲙⲧⲣⲉϥϫⲓ ⲟⲩⲁ ⲉⲧⲙⲧⲣⲉϥⲥⲱϣ ⲉⲧⲙⲧⲣⲉϥ 
ⲙⲓϣⲉ ⲟⲩⲇⲉ ⲉⲧⲙϫⲓ ⲕⲃⲁ ⲏ ⲉⲧⲱⲱⲃⲉ ⲟⲩⲡⲉⲑⲟⲟⲩ ⲉⲡⲙⲁ ⲛⲟⲩⲡⲉⲑⲟⲟⲩ 
ⲉⲧⲙⲧⲣⲉϥϭⲱⲛⲧ ⲏ ⲛϥⲛ [...] ϭⲥ ϩⲟⲗⲱⲥ ⲉⲡⲉⲧϩⲓⲧⲟⲩⲱϥ ϩⲛ ⲟⲩⲟⲣⲅⲏ ⲁⲗⲗⲁ 
ⲉⲧⲣⲉϥϩⲣⲟϣ ⲛϩⲏⲧ ⲛⲧⲟϥ ⲉϥϥⲓ ϩⲁ ϩⲱⲃ ⲛⲓⲙ ⲉⲧⲛⲏⲩ ⲉϫⲱϥ ⲉⲧⲣϥϫⲡⲟ ⲇⲉ 
ⲟⲛ ⲙⲡⲉⲧϫⲓ ⲛϭⲟⲛⲥ ϩⲛ ⲡⲟⲩⲟⲉⲓϣ ϩⲱⲥ ⲉϥⲉⲓⲣⲉ ⲁⲛ ⲙⲡⲉϥϫⲓ ⲕⲃⲁ ⲁⲗⲗⲁ 
ⲙⲁⲗⲗⲟⲛ ⲉϥⲉⲡⲓⲑⲩⲙⲉⲓ ⲉⲡⲧⲁϩⲟ ⲉⲣⲁⲧϥ ⲙⲡⲉϥⲥⲟⲛ ⲕⲁⲧⲁ ⲧⲉⲛⲧⲟⲗⲏ ⲙⲡ
ϫⲟⲉⲓⲥ ⲁⲩⲱ ⲟⲛ ⲉⲧⲙⲧⲣⲉϥⲇⲓⲁⲃⲁⲗⲉ ⲛⲟⲩⲥⲟⲛ ⲉϥⲙⲡⲉϥⲃⲟⲗ ⲏ ⲉⲧϭⲁⲉⲓⲟϥ ⲉⲧⲉ 
ⲧⲁⲓ ⲧⲉ ⲧⲕⲁⲧⲁⲗⲁⲗⲓⲁ <pb xml:id="ⲥ︦ⲙ︦ⲅ︦"/> ⲕⲁⲛ ⲉϩⲉⲛ ⲙⲉ ⲛⲉⲧⲟⲩϫⲱ ⲙⲙⲟⲟⲩ ⲉⲧⲃⲏⲏⲧϥ 
 
ⲉⲧⲣⲉϥⲛⲟⲩϫⲉ ⲛⲧⲟϥ ⲉⲃⲟⲗ ⲙⲡⲉⲧⲕⲁⲧⲁⲗⲁⲗⲉⲓ ⲛϫⲓⲟⲩⲉ ⲛⲥⲉ ⲡⲉⲧϩⲓⲧⲟⲩⲱϥ 
ⲉⲧⲙⲧⲣⲉ ϣⲁϫⲉ ⲛⲗⲗⲏⲃ ⲉⲓ ⲉⲃⲟⲗϩⲛ ⲧⲉϥⲧⲁⲡⲣⲟ ⲕⲁⲧⲁ ⲧⲉⲛⲧⲟⲗⲏ ⲙⲡⲁⲡⲟⲥⲧⲟ
ⲗⲟⲥ ⲉⲧⲙⲥⲱⲃⲉ ⲇⲉ ⲟⲛ ⲟⲩⲇⲉ ⲉⲧⲙⲁⲛⲓⲭⲉ ⲛⲛⲉⲧϫⲓ ⲛϩⲣⲁⲩ ϩⲛ ⲟⲩⲡⲉⲧϣⲟⲩⲉⲓⲧ. 
ⲟⲩ ⲡⲉⲧⲉϣϣⲉ ⲁⲛ ⲟⲛ ⲡⲉ ⲉⲧⲣⲉⲩϣⲁϫⲉ ⲛϩⲉⲛ ϣⲁϫⲉ ⲛⲁⲣⲅⲟⲛ ⲛⲁⲩϣⲟⲟⲡ ⲁⲛ 
ⲛϩⲏⲩ ⲛⲛⲉⲧⲛⲁⲥⲱⲧⲙ ⲉⲣⲟⲟⲩ ϩⲁⲡⲥ ⲧⲉ ⲣⲱ ⲉⲛⲥⲉϫⲓ ⲁⲛ ⲉϩⲟⲩⲛ ⲉⲧⲉⲭⲣⲓⲁ 
ⲉⲧⲥⲟⲧⲡ ⲁⲩⲱ ⲉⲧⲧⲏϣ ⲉⲃⲟⲗϩⲓⲧⲙ ⲡⲛⲟⲩⲧⲉ ϩⲱⲥⲧⲉ ϭⲉ ⲛⲉⲧⲣ ϩⲱⲃ ϩⲛ ⲟⲩⲥ
ⲡⲟⲩⲇⲏ ⲛⲑⲉ ⲉⲧⲉ ⲟⲩⲛ ϭⲟⲙ ⲙⲙⲟⲟⲩ ⲉϫⲱⲕ ⲉⲃⲟⲗ ⲙⲡⲉⲩϩⲱⲃ ϩⲛ ⲟⲩϩⲣⲟⲕ 
ⲁⲩⲱ ⲛϣⲁϫⲉ ⲉⲧⲛⲁⲛⲟⲩⲟⲩ ⲉⲧⲣⲉⲩⲡⲱϩ ϣⲁ ⲛⲁⲓ ⲛⲧⲓⲙⲓⲛⲉ ⲉⲧⲟ ⲛⲥⲡⲟⲩ
ⲇⲁⲓⲟⲥ ⲉⲧⲣⲉⲩⲟⲓⲕⲟⲛⲟⲙⲉⲓ ⲙⲙⲟⲟⲩ ϩⲛ ⲟⲩⲙⲟⲩϣⲧ ⲉϩⲟⲩⲛ ⲉⲡⲕⲱⲧ ⲛⲧⲉⲡⲓⲥⲧⲓⲥ 
<pb xml:id="ⲥ︦ⲙ︦ⲇ︦"/> ϫⲉⲕⲁⲥ [....] ϥⲗⲩⲡⲉⲓ ⲛϭⲓ ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲛⲧⲉ ⲡⲛⲟⲩⲧⲉ. ⲉⲧⲃⲉ 
ⲛⲉⲧⲛⲏⲩ ⲇⲉ ⲉϩⲟⲩⲛ ϣⲁⲣⲟⲛ ⲁⲛⲟⲡϥ ϫⲉ ⲟⲩ ⲡⲉⲧⲉϣϣⲉ ⲡⲉ ⲉⲧⲙⲧⲣⲉ ⲟⲩⲁ ϩⲛ 
ⲛⲉⲥⲛⲏⲩ ⲧⲛⲟϥ ⲟⲩⲁ ⲛϩⲏⲧⲟⲩ ⲉϣⲁϫⲉ ⲛⲙⲙⲁϥ ϩⲛ ⲟⲩⲉⲝⲟⲩⲥⲓⲁ ⲏ ⲕⲉϩⲉ 
 
ⲙⲡⲁⲧⲉ ⲛⲉⲧⲧⲏϣ ⲉⲧϥⲓ ⲙⲡⲣⲟⲟⲩϣ ϩⲛ ϩⲱⲃ ⲛⲓⲙ ⲇⲟⲕⲓⲙⲁⲍⲉ ⲛϣⲟⲣⲡ ⲙⲡ
ϩⲱⲃ ⲉⲩⲧⲁⲝⲓⲁ ϫⲉ ⲉⲩⲛⲁⲣⲓⲥⲕⲉ ⲙⲡⲛⲟⲩⲧⲉ ⲛⲁϣ ⲛϩⲉ ⲕⲁⲧⲁ ⲧⲱⲫⲉⲗⲓⲁ 
ⲛⲧⲕⲟⲓⲛⲱⲛⲓⲁ ⲟⲩⲇⲉ ⲉⲧⲙⲧⲣⲉⲩⲣ ϩⲙϩⲁⲗ ⲛⲟⲩⲏⲣⲡ. ⲉⲧⲃⲉ ⲧⲉⲡⲉⲓⲑⲩⲙⲓⲁ 
ⲇⲉ ⲙⲡⲁϥ ⲟⲩϣⲗⲟϥ ⲣⲱ ⲡⲉ ⲉⲧⲁϫⲉ ⲣⲛⲧϥ ϩⲁϩⲧⲛ ⲛϩⲙϩⲁⲗ ⲙⲡⲉⲭ︦ⲥ︦ ⲉⲧⲙ
ϣⲱⲡⲉ ⲇⲉ ⲟⲛ ⲙⲙⲁⲓ ϩⲩⲇⲟⲛⲏ ⲉϩⲟⲩⲛ ⲉⲗⲁⲁⲩ ⲛϭⲓ ⲛⲟⲩⲱⲙ ⲏ ⲛϭⲓ ⲛⲥⲱ 
ⲉⲡⲧⲏⲣϥ ⲡⲉⲧⲁⲅⲱⲛⲓⲍⲉ ⲅⲁⲣ ϣⲁϥⲉⲅⲕⲣⲁⲧⲉⲩⲉ ⲙⲙⲟϥ ⲉϩⲱⲃ ⲛⲓⲙ ⲁⲩⲱ 
ⲉⲧⲙⲧⲣⲉ ⲡⲉⲧϥⲓ ⲙⲡⲣⲟⲟⲩϣ ϩⲱⲱϥ ⲉⲡ ⲗⲁⲁⲩ ϩⲱⲥ ⲉⲛⲟⲩϥ ⲛⲉ ϩⲛ ⲛⲉⲧⲟⲩϯ 
ⲙⲙⲟⲟⲩ ⲛⲁϥ ⲧⲉⲭⲣⲓⲁ ⲏ ⲉ [...] ⲱⲟⲩ ϩⲛⲁϥ [...] ⲟⲩⲛ ϩⲓⲃⲟⲗ <pb xml:id="ⲥ︦ⲙ︦ⲉ︦"/> ⲁⲗⲗⲁ 
ⲉϥⲡⲣⲟⲥⲧⲉⲭⲉ ⲛⲧⲟϥ ϩⲛ ⲟⲩⲙⲛⲧϫⲟⲉⲓⲥ ⲉϩⲱⲃ ⲛⲓⲙ ⲕⲁⲧⲁ ⲡⲣⲟⲟⲩϣ ⲛⲧⲁⲩ
ⲧⲁⲛϩⲟⲩⲧϥ ⲉⲣⲟϥ ⲉⲛϥⲱⲃϣ ⲙⲙⲟϥ ⲁⲛ ⲉⲗⲁⲁⲩ ϩⲛ ⲛⲉϩⲃⲏⲩⲉ ⲛⲉⲗⲁⲭⲓⲥⲧⲟⲛ 
ⲕⲁⲛ ⲉⲥϣⲁⲛϣⲱⲡⲉ ⲛⲧⲉ ϩⲉⲛ ⲕⲟⲟⲩⲉ ⲁⲙⲉⲗⲉⲓ ⲉⲣⲟⲟⲩ ⲉϥⲥⲟⲟⲩⲛ ϫⲉ ⲉϥⲛⲁϯ 
ⲗⲟⲅⲟⲥ ⲙⲡⲛⲟⲩⲧⲉ ⲡⲁⲛⲧⲟⲥ ⲟⲩⲇⲉ ⲣⲱ ⲉⲧⲙⲧⲣⲉϥⲙⲉⲉⲩⲉ ⲉⲣⲟϥ ϩⲟⲗⲱⲥ ϫⲉ 
ⲛⲧⲟϥ ⲡⲱϥ ⲙⲙⲓⲛ ⲙⲙⲟϥ ⲁⲗⲗⲁ ϩⲱⲥ ⲛⲧⲟⲩⲧⲁⲁϥ ⲉⲩⲙⲛⲧϩⲙϩⲁⲗ ϩⲓⲧⲙ 
ⲡⲛⲟⲩⲧⲉ ⲛⲛⲉⲧ [.........] ⲛⲟⲩⲱⲧ ϩⲛ ⲛⲉⲩⲙⲉⲉⲩⲉ ⲙⲛ ⲛⲉϥϩⲃⲏⲩⲉ ⲧⲏⲣⲟⲩ 
 
ⲡⲟⲩⲁ ⲡⲟⲩⲁ ϩⲙ ⲡⲉϥⲧⲁⲅⲙⲁ. ⲥⲡⲣⲉⲡⲉⲓ ⲇⲉ ⲁⲛ ⲉⲧⲣⲉ ⲟⲩⲁ ⲕⲣⲙⲣⲙ ⲏ ϩⲛ 
ⲟⲩϩⲟϫϩⲉϫ ⲉⲧⲃⲉ ⲧⲉϥⲭⲣⲓⲁ ⲏ ϩⲛ ⲡϩⲓⲥⲉ ⲉⲧⲃⲉ ⲛⲉϩⲃⲏⲩⲉ ⲉⲣⲉ ⲡϩⲁⲡ 
ⲙⲡⲟⲩⲁ ⲡⲟⲩⲁ ⲛⲏϫ ⲉϫⲛ ⲛⲉⲛⲧⲁⲩⲧⲟϣⲟⲩ ⲉϥⲓ ⲡⲣⲟⲟⲩϣ ⲛⲛⲁⲓ. ⲥⲧⲟ ⲇⲉ ⲁⲛ 
ⲟⲛ ⲉⲧⲣⲉ ⲟⲩⲁ ⲧⲁϣⲉ ⲡⲉϥϩⲣⲟⲟⲩ ϩⲛ ⲟⲩⲛϣⲟⲧ ⲏ ⲛϥⲣ ⲟⲩⲥⲭⲏⲙⲁ ⲏ ⲟⲩ
ⲕⲓⲛⲏⲥⲓⲥ ⲛⲛⲉϥϭⲓϫ ⲏ ⲛϥⲟⲩⲉⲣⲏⲧⲉ ⲉϩⲟⲩⲛ ⲉⲡⲉⲧϩⲓⲧⲟⲩⲱϣ ⲡⲁⲓ ⲉϣⲁⲣⲉ ⲟⲩ
ⲧⲱ<pb xml:id="ⲥ︦ⲙ︦︦ϝ︦"/>ⲙⲛⲧ ϣ [....] ⲩ ⲉⲃⲟⲗⲛϩⲏⲧϥ ⲏ ⲟⲩϭⲱⲛⲧ ⲉϥⲥⲟⲟⲩⲛ ϫⲉ ⲡⲛⲟⲩⲧⲉ 
ϭⲱϣⲧ ⲉϫⲛ ϩⲱⲃ ⲛⲓⲙ ⲁⲗⲗⲁ ⲙⲁⲗⲗⲟⲛ ⲙⲁⲣⲉ ⲧⲉϥⲥⲙⲏ ϣⲱⲡⲉ ⲉⲥϣⲏϣ 
ⲉⲥϣⲏⲩ ⲡⲣⲟⲥ ⲧⲉⲭⲣⲓⲁ. ⲁⲩⲱ ⲛⲧⲟϥ ϩⲱⲱϥ ⲟⲛ ⲡⲉⲧϥⲓ ⲙⲡⲣⲟⲟⲩϣ ⲉⲧⲙ
ⲧⲣⲉϥϯ ⲗⲁⲁⲩ ⲛⲁⲡⲟⲗⲟⲅⲓⲁ ϩⲛ ⲟⲩⲛϣⲟⲧ ⲙⲛ ⲟⲩⲙⲛⲧⲥⲕⲗⲏⲣⲟⲥ ⲏ ⲟⲩⲕⲁⲧⲁ
ⲫⲣⲟⲛⲏⲥⲓⲥ ⲏ ϩⲛ ⲟⲩⲧϭⲁⲉⲓⲟ ⲁⲗⲗⲁ ϩⲛ ⲥⲙⲟⲧ ⲛⲓⲙ ⲉⲧⲣⲉϥⲟⲩⲱⲛϩ ⲉⲃⲟⲗ 
ⲛⲧⲙⲛⲧϩⲁⲕ ⲙⲛ ⲡⲧⲁⲉⲓⲟ ⲉⲧⲉ ⲟⲩⲛⲧⲁϥϥ ⲉϩⲟⲩⲛ ⲉⲡⲟⲩⲁ ⲡⲟⲩⲁ ⲛⲛⲉⲥⲛⲏⲩ 
ⲧⲏⲣⲟⲩ. ⲛⲁⲛⲟⲩⲥ ⲇⲉ ⲁⲛ ⲉⲧⲣⲉ ⲟⲩⲁ ϫⲱⲣⲙ ϩⲛ ⲛⲉϥⲃⲁⲗ ⲉⲉⲓⲣⲉ ⲛⲟⲩⲕⲣⲟϥ 
ⲏ ⲉⲭⲣⲱ ϩⲟⲗⲱⲥ ⲛⲟⲩⲥⲭⲏⲙⲁ ⲛⲧⲓⲙⲓⲛⲉ ⲏ ⲉⲕⲓⲙ ⲉϭⲉⲗⲁⲁⲩ ⲙⲙⲉⲗⲟⲥ 
 
ⲉⲡⲧⲏⲣϥ ϫⲉⲕⲁⲥ ⲛⲛⲉϥⲗⲩⲡⲉⲓ ⲙⲡⲉϥⲥⲟⲛ ϩⲛ ⲟⲩⲙⲛⲧⲕⲁⲧⲁⲫⲣⲟⲛⲉⲓⲥⲓⲥ ⲡⲉⲓ
ⲕⲉⲧ ⲇⲉ ⲟⲛ ⲱⲫⲉⲗⲉⲓⲁ ⲁⲛ ⲉⲧⲣⲉ ⲟⲩⲁ ⲧⲥⲁⲉⲓⲟϥ ϩⲛ ⲧⲉϥ [...] ⲥⲱ ⲏ ϩⲛ ⲛ [..] ⲩ
ⲡⲟⲇⲏⲙⲁ <pb xml:id="ⲥ︦ⲙ︦ⲍ︦"/> ⲉⲧϩⲛ ⲛⲉϥⲟⲩⲉⲣⲏⲧⲉ ⲡⲉⲓϩⲱⲃ ⲅⲁⲣ ⲟⲩⲙⲛⲧⲡⲉⲣⲡⲉⲣⲟⲥ ⲡⲉ 
ⲁⲩⲱ ⲛϥⲡⲣⲉⲡⲉⲓ ⲁⲛ ⲛⲛⲉⲧⲡⲟⲗⲓⲧⲉⲩⲉ ϩⲙ ⲡⲉⲭ︦ⲥ︦. ⲟⲩ ⲡⲉⲧⲉϣϣⲉ ⲇⲉ ⲛⲧⲟϥ 
ⲉⲣⲟϥ ⲡⲉ ⲉⲧⲣⲉϥϣⲱⲡⲉ ⲛⲧⲉⲓϩⲉ ϩⲛ ⲧⲉⲭⲣⲓⲁ ⲧⲏⲣⲥ ⲙⲡⲥⲱⲙⲁ ϩⲛ ⲟⲩⲑⲃⲃⲓⲟ 
ⲙⲛ ⲟⲩⲥⲱϣϥ ⲛⲛⲁϩⲣⲙ ⲡⲉⲧⲛⲁⲩ ⲉⲣⲟϥ ⲟⲩⲇⲉ ⲉⲧⲙⲧⲁⲕⲉ ⲗⲁⲁⲩ ϩⲛ ⲟⲩⲙⲛⲧ
ⲁⲧϯⲥⲟ ⲡⲁⲣⲁ ⲧⲉⲭⲣⲓⲁ ϩⲱⲥ ⲉⲛⲟⲩⲟⲩ ⲁⲛ ⲛⲉ ⲛⲛⲕⲁ ⲉⲧⲟⲩϯ ⲙⲙⲟⲟⲩ ⲛⲁⲩ 
[..] ⲧ [..] ϣⲓⲛⲉ ⲇ [....] ⲁ ⲟⲩⲉⲟⲟⲩ ⲉϥϣⲟⲩⲉⲓⲧ ⲛⲧⲉⲛ ⲣⲱⲙⲉ ⲟⲩⲇⲉ ⲉⲧⲙⲡⲱⲧ ⲛⲥⲁ 
ⲟⲩⲙⲛⲧⲛⲟϭ ⲁⲗⲗⲁ ⲙⲁⲣⲉ ⲡⲟⲩⲁ ⲡⲟⲩⲁ ⲧⲙⲁⲉⲓⲉ ⲡⲉϥⲥⲟⲛ ϩⲛ ⲟⲩⲑⲃⲃⲓⲟ ϩⲱⲥ 
ⲉϥⲥⲟⲧⲡ ⲉⲣⲟϥ. ⲧⲛⲟⲩⲉϩ ⲥⲁϩⲛⲉ ⲇⲉ ⲟⲛ ϫⲉ ⲡⲉⲧⲛⲁⲣ ϩⲱⲃ ⲁⲛ ⲙⲡⲣⲧⲣⲉϥⲟⲩⲱⲙ 
ⲛⲑⲉ ⲉⲣⲉ ⲡⲁⲡⲟⲥⲧⲟⲗⲟⲥ ⲕⲉⲗⲉⲩⲉ ⲙⲙⲟⲥ ⲁⲩⲱ ⲡⲉⲧⲥⲣⲟϥⲧ ⲉⲛⲉϩⲃⲏⲩⲉ ⲛⲧⲇⲓⲁ
ⲕⲟⲛⲓⲁ ⲉⲧⲃⲉ ⲡⲉⲟⲟⲩ ⲙⲡⲉⲭ︦ⲥ︦ ⲉϥⲉϫⲓⲧϥ ϩⲱⲱϥ ⲛϭⲟⲛⲥ ⲉⲉⲓⲣⲉ ⲛⲟⲩϩⲱⲃ ϣⲏⲙ 
ⲕⲁⲧⲁ ⲧⲉϥϭⲟⲙ. ⲙⲁⲣⲉ <pb xml:id="ⲥ︦ⲙ︦ⲏ︦"/> ⲡⲟⲩⲁ ⲇⲉ ⲡⲟⲩⲁ ⲡⲣⲟⲥⲉⲭⲉ ⲉⲡⲉϥϩⲱⲃ ϩⲛ 
ⲟⲩⲧⲱⲧ ⲛϩⲏⲧ ⲙⲛ ⲟⲩϣⲁϫⲉ ⲉϥⲧⲙⲁⲉⲓⲏⲩ ⲛⲑⲉ ⲉⲧⲉⲣⲉ ⲡⲟⲓⲕⲟⲛⲟⲙⲟⲥ ⲛⲁ
 
ⲇⲟⲕⲓⲙⲁⲍⲉ ⲙⲙⲟⲥ ⲉⲓⲧⲉ ⲉϥⲟⲩⲱⲙ ⲉⲓⲧⲉ ⲉϥⲥⲱ ϩⲁⲡⲁⲝ ϩⲁⲡⲗⲱⲥ ⲉⲡⲉⲟⲟⲩ 
ⲙⲡⲛⲟⲩⲧⲉ ⲟⲩⲇⲉ ⲉⲧⲙⲧⲣⲉϥⲡⲱⲱⲛⲉ ϩⲛ ⲟⲩϩⲱⲃ ⲉⲩϩⲱⲃ ⲭⲱⲣⲓⲥ ⲡⲧⲱϣ 
ⲛⲛⲉⲛⲧⲁⲩⲧⲟϣⲟⲩ ⲉⲡⲣⲟⲟⲩϣ ⲉⲓⲙⲏⲧⲉⲓ ⲛⲧⲉ ⲟⲩⲛⲟϭ ⲛⲁⲛⲁⲅⲕⲏ ϣⲱⲡⲉ ⲉⲩ
ⲛⲁϣⲡⲁⲣⲁⲓⲧⲉⲓ ⲙⲙⲟⲥ ⲁⲛ ⲉⲧⲣⲉ ⲟⲩⲁ ϯ ⲧⲟⲟⲧϥ ⲙⲛ ⲟⲩⲁ ⲉⲧⲃⲉ ⲧⲉϥⲙⲛⲧ
ⲁⲧϭⲟⲙ ⲁⲗⲗⲁ ⲉⲣⲉ ⲡⲟⲩⲁ ⲡⲟⲩⲁ ⲛⲁϭⲱ ϩⲙ ⲡⲉϥϩⲱⲃ ⲛⲧⲁⲩⲧⲟϣϥ ⲉⲣⲟϥ 
ϫⲉⲕⲁⲥ ⲛⲛⲉϥⲣ ϩⲟⲩⲟ ⲉⲡⲉϥϣⲓ ⲛϥϫⲓⲥⲉ ⲛϩⲏⲧ ⲉϫⲛ ⲛⲉⲧⲧⲏϣ ⲉⲓⲙⲏⲧⲉⲓ 
ⲛⲥⲉⲇⲟⲕⲓⲙⲁⲍⲉ ⲛϣⲟⲣⲡ ⲛϭⲓ ⲛⲉⲛⲧⲁⲩⲧⲁⲛϩⲟⲩⲧⲟⲩ ⲉⲧⲟⲓⲕⲟⲛⲱⲙⲓⲁ ϩⲟⲧⲁⲛ 
ⲉⲩϣⲁⲛⲛⲁⲩ ⲉⲩⲥⲟⲛ ⲉϥϩⲛ ⲟⲩϩⲱⲃ ⲉϥϣⲁⲁⲧ ⲛⲕⲉⲟⲩⲁ ⲉⲧⲣⲉϥϯ ⲧⲟⲟⲧϥ 
ⲛⲙⲙⲁϥ ϩⲙ ⲡⲉϥϩⲱⲃ ⲧⲛϯ ⲙⲁ ⲇⲉ ⲁⲛⲟⲛ ⲉⲧⲣⲉ ⲡⲟⲩⲁ ⲡⲱⲱⲛⲉ ⲛⲟⲩ [..] ⲣ
ⲅⲁⲥⲧⲏⲣⲓⲟⲛ [...] ⲉⲉⲣⲅⲁⲥⲧⲏ <note note="sic exit">.</note>
<pb xml:id="ⲥ︦ⲛ︦ⲅ︦"/> ⲛⲉϥ ⲗⲉⲝⲓⲥ ϩⲛ ⲟⲩⲙⲛⲧϫⲟⲟⲩⲧ ϫⲉ ⲙⲛ ϭⲟⲙ ⲙⲙⲟⲓ ⲉⲧⲃⲉ ⲛⲁⲛⲟⲃⲉ 
ⲡⲁⲓ ⲛⲧⲓⲙⲓⲛⲉ ⲉⲩⲛⲁⲡⲟⲣϫϥ ⲉⲛⲉⲥⲛⲏⲩ ⲁⲩⲱ ⲛϥⲛⲏⲥⲧⲉⲩⲉ ⲛⲟⲩⲥⲁⲃⲃⲁⲧⲟⲛ 
ϣⲁⲛⲧⲉϥⲥⲁϩⲱϥ ⲉⲃⲟⲗ ϩⲛ ⲟⲩϭⲉⲡⲏ ⲛⲧⲉϥⲁⲙⲉⲗⲓⲁ . ⲉⲩϣⲁⲛϫⲡⲓⲉ ⲟⲩⲁ ⲇⲉ 
ⲟⲛ ⲉϫⲛ ⲟⲩⲛⲟⲃⲉ ⲉϥⲉⲓⲣⲉ ⲙⲙⲟϥ ϩⲛ ⲟⲩϭⲉⲡⲏ ⲛϥⲧⲙⲉϣϣⲱⲡ ⲉⲣⲟϥ ⲙⲡⲉⲧ
 
ϫⲡⲓⲟ ϩⲛ ⲟⲩϩⲟⲧⲉ ⲙⲛ ⲟⲩⲥⲧⲱⲧ ⲉϥⲡⲁⲣⲁⲕⲁⲗⲉⲓ ⲁⲩⲱ ⲉϥⲁⲓⲧⲉⲓ ⲛⲟⲩⲕⲱ ⲉⲃⲟⲗ 
ⲉϫⲛ ⲛⲛⲟⲃⲉ ⲛⲧⲁϥⲁⲁⲩ ⲡⲉⲓⲕⲉⲧ ⲟⲛ ϩⲟⲙⲁⲓⲟⲥ ⲉⲩⲛⲁⲡⲟⲣϫϥ ⲉⲃⲟⲗ ⲛⲛⲉⲥⲛⲏⲩ 
ⲛⲟⲩⲥⲁⲃⲃⲁⲧⲟⲛ. ⲉⲣϣⲁⲛ ⲟⲩⲁ ⲇⲉ ⲉⲓⲙⲉ ⲉⲩⲛⲟⲃⲉ ⲉϩⲟⲩⲛ ⲉⲡⲉⲧϩⲓⲧⲟⲩⲱⲱϥ 
ⲛϥⲧⲙⲧⲁϩⲟϥ ⲉⲣⲁⲧϥ ⲏ ⲛϥϫⲡⲓⲟϥ ϩⲛ ⲟⲩⲉⲓⲣⲏⲛⲏ ⲙⲛ ⲟⲩⲁⲅⲁⲡⲏ ⲛⲧⲉ ⲡⲉⲭ︦ⲥ︦ 
ⲉⲛϥⲧⲁⲗϭⲟ ⲁⲛ ⲙⲡⲁⲓⲧⲓⲟⲥ ⲙⲡⲛⲟⲃⲉ ⲁⲗⲗⲁ ⲉϥⲡⲁⲣⲁⲇⲓⲅⲙⲁⲧⲓⲍⲉ ⲛϩⲟⲩⲟ 
ⲙⲡⲉϥⲥⲟⲛ ϩⲛ ⲟⲩⲗⲩⲡⲏ ⲡⲁⲓ ⲉⲩⲛⲁⲡⲟⲣϫϥ ⲉⲃⲟⲗ ⲙⲛ ⲡⲉⲧⲉⲓⲣⲉ ⲙⲡⲛⲟⲃⲉ 
ⲛⲥⲁⲃⲃⲁⲧⲟⲛ ⲥⲛⲁⲩ ϫⲉ ⲙⲡⲉϥ<pb xml:id="ⲥ︦ⲛ︦ⲇ︦"/>ⲭⲣⲱ ⲛⲁϥ ϩⲱⲥ ⲥⲟⲛ ⲁⲗⲗⲁ ϩⲱⲥ 
ϫⲁϫⲉ. ⲉⲣϣⲁⲛ ⲟⲩⲁ ⲇⲉ ⲙⲓϣⲉ ⲏ ⲛϥϯⲧⲱⲛ ⲉϩⲟⲩⲛ ⲉϩⲣⲙ ⲡⲉⲧϩⲓϫⲱϥ ⲉϥϯ 
ⲉⲧⲟⲟⲧϥ ⲉⲧⲣⲉϥⲣ ϩⲉⲛ ϩⲃⲏⲩⲉ ⲕⲁⲧⲁ ⲧⲉϥϭⲟⲙ ⲁⲩⲱ ⲛϥⲧⲙⲥⲱⲧⲙ ⲛⲥⲱϥ 
ⲉⲡⲗⲏⲣⲟⲫⲟⲣⲉⲓ ⲙⲙⲟϥ ϩⲛ ⲣⲁϣⲉ ⲛⲓⲙ ⲉⲧϩⲙ ⲡⲉⲭ︦ⲥ︦ ⲡⲁⲓ ϩⲱⲱϥ ⲟⲛ ⲉⲩⲛⲁ
 
ⲡⲟⲣϫϥ ⲉⲛⲉⲥⲛⲏⲩ ⲛⲟⲩⲥⲁⲃⲃⲁⲧⲟⲛ. ⲡⲉⲧⲛⲁⲧⲁⲩⲟ ⲇⲉ ⲛϩⲉⲛ ϣⲁϫⲉ ⲛⲁⲣⲅⲟⲛ 
ⲏ ⲛϥⲉⲓⲣⲉ ⲛϩⲉⲛ ⲉⲗⲗⲏⲃ ⲉϥϩⲁⲣⲉϩ ⲁⲛ ϩⲛ ⲟⲩϩⲟⲧⲉ ⲙⲛ ⲟⲩⲥⲧⲱⲧ ⲉⲧⲉⲥⲃⲱ 
ⲙⲡⲙⲁⲕⲁⲣⲓⲟⲥ ⲛⲁⲡⲟⲥⲧⲟⲗⲟⲥ ⲡⲁⲓ ⲉⲩⲛⲁⲉⲓⲣⲉ ⲛⲁϥ ϩⲟⲙⲁⲓⲟⲥ ⲕⲁⲧⲁ ⲡⲉϥ
ⲙⲡϣⲁ ⲉⲩⲛⲁϩⲩⲡⲟⲧⲁⲥⲥⲉ ⲇⲉ ⲧⲏⲣⲟⲩ ϩⲓ ⲟⲩⲥⲟⲡ ⲙⲡⲉⲧϩⲓϫⲱⲟⲩ ϩⲛ ϩⲩⲡⲟ
ⲧⲁⲅⲏ ⲛⲓⲙ ⲙⲛ ⲉⲡⲓⲥⲧⲏⲙⲉⲓ ⲛⲓⲙ ϩⲙ ⲡⲉⲧⲉϥⲛⲁⲟⲩⲉϩ ⲥⲁϩⲛⲉ ⲙⲙⲟϥ ⲛⲁⲩ 
ⲉϫⲛ ⲕⲣⲙⲣⲙ ϩⲓ ⲁⲣⲓⲕⲉ ⲉⲩⲥⲟⲟⲩⲛ ϫⲉ ⲛⲧⲁⲩⲧⲁⲁⲩ ⲛⲁϥ ⲉⲃⲟⲗϩⲓⲧⲙ ⲡⲉⲧ
ⲛⲁⲧⲥⲁⲃⲟⲟⲩ <note note="sic exit">.</note>
<pb xml:id="[...]"/> ⲛⲧⲁϥⲁⲁⲥ ⲉϥⲛⲁⲱⲛϩ ⲛϩⲏⲧⲥ ⲙⲁⲗⲓⲥⲧⲁ ⲇⲉ ⲛⲉⲧⲧⲟⲗⲙⲁ ⲉϫⲟⲟⲥ 
ϫⲉ ⲛⲥⲥⲟⲩⲧⲱⲛ ⲁⲛ ⲛϭⲓ ⲧⲉϩⲓⲏ ⲙⲡϫⲟⲉⲓⲥ ϣⲁⲣⲁ ⲛⲉⲓϣⲁϫⲉ ϯ ⲟⲩⲃⲏⲩ ϫⲉ 
ⲧⲉⲧⲛϩⲓⲏ ⲛⲧⲱⲧⲛ ⲧⲉ ⲧⲉ ⲛⲥⲥⲟⲩⲧⲱⲛ ⲁⲛ. ⲥⲟⲩⲛ ⲛⲙⲙⲛⲧϣⲁⲛ ϩⲧⲏϥ ⲙⲡ
ⲛⲟⲩⲧⲉ ⲉⲃⲟⲗϩⲛ ⲛⲉⲅⲣⲁⲫⲏ ⲉⲓϣⲁϫⲉ ⲉⲛⲉⲧⲙⲟⲕϩ ⲛϩⲏⲧ ⲉϩⲣⲁⲓ ⲉϫⲛ ⲛⲉⲩⲛⲟⲃⲉ 
ⲉϥⲕⲱ ⲛⲁⲛ ⲉϩⲣⲁⲓ ⲛϩⲉⲛ ⲡⲁⲣⲁⲃⲟⲗⲏ ϫⲉ ⲛⲑⲉ ⲛϣⲁⲣⲉ ⲣⲱⲙⲉ ⲣⲁϣⲉ ⲉϫⲙ 
ⲡⲉⲥⲟⲟⲩ ⲉϥϣⲁⲛϩⲉ ⲉⲣⲟϥ ⲉϥⲥⲟⲣⲙ ⲁⲩⲱ ⲛⲑⲉ ⲛϣⲁⲣⲉ ⲟⲩⲥϩⲓⲙⲉ ⲣⲁϣⲉ ⲉϫⲛ 
ⲧϭⲓⲥ ⲕⲓⲧⲉ ⲉⲥϣⲁⲛϩⲉ ⲉⲣⲟⲥ ⲙⲛⲛⲥⲁ ⲧⲣⲉⲥⲥⲉϩⲣ ⲡⲉⲥⲏⲓ ⲧⲁⲓ ⲧⲉ ⲑⲉ ⲉϣⲁⲣⲉ 
 
ⲟⲩⲣⲁϣⲉ ϣⲱⲡⲉ ϩⲛ ⲧⲡⲉ ⲙⲡⲙⲧⲟ ⲉⲃⲟⲗ ⲛⲛⲁⲅⲅⲉⲗⲟⲥ ⲙⲡⲛⲟⲩⲧⲉ ⲉϫⲛ ⲟⲩ
ⲣⲉϥⲣ ⲛⲟⲃⲉ ⲉⲁϥⲙⲉⲧⲁⲛⲟⲉⲓ. ⲛⲑⲉ ⲟⲛ ⲛⲧⲁϥⲧⲁⲙⲟⲛ ⲉⲧⲉϥⲙⲛⲧⲁⲅⲁⲑⲟⲥ ⲉϩⲟⲩⲛ 
ⲉⲣⲟⲛ ϩⲓⲧⲙ ⲡⲧⲩⲡⲟⲥ ⲛⲧⲁ ⲡⲉⲓⲱⲧ ⲙⲡϣⲏⲣⲉ ϣⲏⲙ ⲛⲧⲁϥⲧⲁⲕⲟ ⲙⲡⲉϥⲙⲉⲣⲟⲥ 
ⲛⲟⲩⲥⲓⲁ ⲡⲱⲧ ⲉⲃⲟⲗϩⲏⲧϥ ⲛϥⲡⲁϩⲧϥ ⲉϫⲙ ⲡⲉϥⲙⲁⲕϩ ⲛϥϯ ⲡⲉⲓ ⲉⲣⲱϥ ϩⲙ 
ⲡⲧⲣⲉϥⲉⲓ ϩⲛ ⲧⲉⲭⲱⲣⲁ ⲉⲧⲟⲩⲏⲏⲩ ⲙⲙⲛ ⲗⲁⲁⲩ ⲙⲉⲛ ⲅⲁⲣ ⲛⲁⲅⲁⲑⲟⲛ ⲛⲁ
ϣⲱⲡⲉ ϩⲙ ⲡϩⲏⲧ ⲙⲡⲣⲱⲙⲉ ⲉⲓⲙⲏⲧⲉⲓ ⲛⲧⲉ ⲡⲛⲟⲩⲧⲉ ϣⲟϫⲛⲉ ϩⲣⲁⲓ ⲛϩⲏⲧϥ 
ⲛϣⲟⲣⲡ. ⲁⲗⲗⲁ ⲟⲩⲛ ⲟⲩⲇⲓⲁⲫⲟⲣⲁ ϣⲟⲟⲡ ϩⲙ ⲡⲉⲓϩⲣⲏⲧⲟⲛ ⲉⲃⲟⲗϫⲉ ⲙⲡⲉⲓⲙⲁ 
ⲙⲉⲛ ⲛⲧⲁⲩⲕⲱⲧⲉ ϣⲁⲛⲧⲟⲩϭⲛ ⲡⲉⲥⲟⲟⲩ ⲏ ⲧϭⲓⲥ ⲕⲓⲧⲉ ⲙⲡⲉⲓⲕⲉⲙⲁ ⲇⲉ ϩⲱⲱϥ 
ⲛⲧⲁⲩⲕⲱⲧⲉ ⲁⲛ ⲛⲥⲁ ⲡϣⲏⲣⲉ ⲛⲧⲁϥⲃⲱⲕ ⲁⲗⲗⲁ ⲛⲧⲁϥⲙⲉⲕⲙⲟⲩⲕϥ ϩⲣⲁⲓ 
ⲛϩⲏⲧϥ ⲁϥⲕⲧⲟϥ ⲡⲉⲥⲟⲟⲩ ⲟⲛ ϩⲟⲙⲁⲓⲟⲥ ⲡⲉ ⲛⲧⲁϥϩⲉ ⲉⲣⲟϥ <pb xml:id="ⲥ︦ⲟ︦"/> ⲛⲧⲁϥ
ⲧⲁⲗⲟϥ ⲉϫⲛ ⲛⲉϥⲛⲁϩⲃ ⲡⲁⲓ ⲇⲉ ⲛⲧⲁϥⲉⲓ ⲙⲁⲩⲁⲁϥ ⲙⲧⲁⲩⲃⲱⲕ ⲅⲁⲣ ⲁⲛ ⲛⲥⲱϥ 
ⲕⲉⲟⲩⲁ ⲡⲉ ⲛⲧⲁϥⲛ ⲡⲉⲥⲟⲟⲩ ⲉⲧⲉϥⲁⲅⲉⲗⲏ ⲏ ⲡⲏⲓ ⲙⲡϣⲱⲥ ⲡⲁⲓ ⲇⲉ ⲛⲧⲁϥⲕⲧⲟϥ 
ⲙⲁⲩⲁⲁϥ ⲉⲣⲁⲧϥ ⲙⲡⲉϥⲉⲓⲱⲧ ⲏ ⲉⲡⲉϥⲏⲓ. ⲉⲓϫⲱ ⲁⲛ ⲙⲡⲃⲱⲗ ⲛⲛⲉⲓϣⲁϫⲉ 
 
ⲙⲡⲕⲁⲓⲣⲟⲥ ⲅⲁⲣ ⲁⲛ ⲡⲉ ⲡⲁⲓ ⲧⲉⲛⲟⲩ ⲁⲗⲗⲁ ⲉⲓⲡⲉⲓⲑⲉ ⲙⲁⲗⲗⲟⲛ ⲛⲛⲉⲧⲕⲱ 
ⲛⲥⲱⲟⲩ ⲙⲡⲡⲉⲑⲟⲟⲩ ⲁⲩⲱ ⲉⲓⲟⲩⲉϣ ⲛⲉⲧⲛⲁⲙⲉⲧⲁⲛⲟⲉⲓ ⲉⲃⲟⲗϫⲉ ⲛⲉ ⲟⲩⲣⲱⲙⲉ 
ⲅⲁⲣ ⲡⲉ ⲉⲓⲙⲏⲧⲉⲓ ϫⲉ ⲁⲩϯ ⲥⲃⲱ ⲛⲁⲩ ϩⲓⲧⲛ ϩⲉⲛ ⲕⲟⲟⲩⲉ ⲁⲩⲕⲧⲟⲟⲩ ⲛⲉⲩⲛⲁ 
ⲙⲟⲩ ⲡⲉ ϩⲛ ⲛⲉⲩⲛⲟⲃⲉ. ⲛⲧⲉⲓϩⲉ ⲅⲁⲣ ⲛⲧⲁⲩϫⲟⲟⲥ ⲛϭⲓ ⲛⲉⲅⲣⲁⲫⲏ ϫⲉ ⲛⲟⲩϩⲙ 
ⲛⲛⲉⲧⲟⲩϫⲓ ⲙⲙⲟⲟⲩ ⲉⲡⲙⲟⲩ ⲁⲩⲱ ⲙⲡⲣϯⲥⲟ ⲉⲥⲱⲧⲉ ⲛⲛⲉⲧⲟⲩⲙⲟⲩⲟⲩⲧ ⲙⲙⲟ
ⲟⲩ. ⲉⲣⲉ ⲟⲩⲥⲟⲛ ⲅⲁⲣ ⲉⲩⲃⲟⲏⲑⲉⲓ ⲉⲣⲟϥ ϩⲓⲧⲛ ⲟⲩⲥⲟⲛ ⲟ ⲛⲑⲉ ⲛⲟⲩⲡⲟⲗⲓⲥ ⲉⲥⲟⲣϫ 
ⲁⲩⲱ ⲉⲥϫⲟⲥⲉ ⲟⲩⲣⲱⲙⲉ ⲇⲉ ϩⲱⲱϥ ⲉϥⲕⲧⲟ ⲙⲙⲟϥ ⲙⲁⲩⲁⲁϥ ϩⲙ ⲡⲧⲣⲉϥⲕⲁ 
ⲙⲁ ⲙⲡⲙⲉⲉⲩⲉ ⲉⲧⲛⲁⲛⲟⲩϥ ⲛϩⲏⲧϥ ϫⲉ ⲉϥⲉϩⲱⲛ ⲉϩⲟⲩⲛ ⲉⲣⲟϥ ⲉⲓⲧⲉ ϭⲉ 
ⲛⲧⲁⲩⲃⲟⲏ <note note="sic exit">.</note> 
 
<pb xml:id="ⲥ︦ⲡ︦ⲅ︦"/> ⲏ ⲛⲉⲛⲧⲁⲩϩⲉ ⲉϫⲛ ⲛϣⲟⲛⲧⲉ ⲛⲉⲧⲉ ϥⲛⲁϯ ϩⲁⲡ ⲇⲉ ⲉⲣⲟⲛ ϩⲁⲣⲟⲟⲩ 
ⲁⲩⲱ ⲛⲉϥϣⲓⲛⲉ ⲛⲥⲱⲟⲩ ⲛⲧⲟⲟⲧⲛ ⲧⲛⲱⲃϣ ⲙⲙⲟⲛ ⲉⲣⲟⲟⲩ. ⲙⲏ ⲉϥϣⲓⲛⲉ ⲛⲥⲁ 
ⲛⲉϩⲃⲏⲩⲉ ⲛⲇⲓⲕⲁⲓⲟⲥⲩⲛⲏ ⲉⲃⲟⲗϩⲓⲧⲟⲟⲧⲛ ϫⲉⲕⲁⲥ ⲛⲧⲟϥ ⲉϥⲉⲣ ⲣⲙⲙⲁⲟ ⲛϩⲏ
 
ⲧⲟⲩ ⲏ ⲡⲁⲛⲧⲱⲥ ⲉϥⲟⲩⲱϣ ⲉⲧⲣⲉⲛⲣ ϩⲉⲛ ⲕⲟⲩⲓ ϫⲉ ⲉⲛⲉϫⲓ ⲛϩⲉⲛ ⲛⲟϭ. ⲏ ⲙⲉⲥ
ϣⲱⲡⲉ ⲛⲧⲉ ⲛⲣⲉϥϫⲓ ⲛϭⲟⲛⲥ ϥⲓ ⲡⲉⲕⲧⲃⲛⲏ ⲛⲧⲟⲟⲧⲕ ⲛⲧⲁⲕⲥⲁⲛⲟⲩϣϥ ϫⲉ ϥⲣ 
ⲁⲛⲟⲩ ⲏ ⲡⲉⲕⲙⲁ ⲛⲉⲗⲟⲟⲗⲉ ϫⲉ ⲛⲁⲛⲟⲩϥ ⲙⲛ ⲛⲉⲧⲟⲩⲛⲁⲉⲡⲉⲓⲑⲩⲙⲉⲓ ⲉⲣⲟⲟⲩ 
ϩⲛ ϩⲛⲁⲁⲩ ⲛⲓⲙ ⲛⲧⲁⲕ. ⲛⲓⲙ ⲇⲉ ϩⲱⲱϥ ⲛⲧⲩⲣⲁⲛⲛⲟⲥ ⲏ ⲁϣ ⲛⲉⲝⲟⲩⲥⲓⲁ 
ⲡⲉⲧⲛⲁϣϥⲓ ⲛⲧⲟⲟⲧⲕ ⲉⲛⲉϩ ⲛⲟⲩⲧⲃⲃⲟ ⲏ ⲛϥⲧⲱⲣⲡ ⲛⲧⲉⲕⲙⲛⲧϣⲁⲩ ⲙⲛ ⲧⲉⲕ
ⲙⲛⲧⲛⲁⲏⲧ ⲙⲛ ⲧⲉⲕⲁⲅⲁⲡⲏ ⲉϩⲟⲩⲛ ⲉⲡⲛⲟⲩⲧⲉ ⲙⲛ ϩⲱⲃ ⲛⲓⲙ ⲉⲛⲁⲛⲟⲩϥ. 
ⲁⲗⲗⲁ ⲉⲕⲙⲓϣⲉ ⲛⲧⲟϥ ⲙⲛ ⲛⲁⲣⲭⲏ ⲙⲛ ⲛⲉⲝⲟⲩⲥⲓⲁ ⲙⲛ ⲡⲛ︦ⲁ︦ ⲛⲓⲙ ⲛⲁⲕⲁ
ⲑⲁⲣⲧⲟⲛ ϫⲉ ⲛⲁⲓ ⲛⲉ ⲛⲉⲕⲁⲛⲧⲓⲧⲓⲕⲟⲥ ⲉⲧⲙⲟⲟϣⲉ ⲉⲧⲗϩⲏⲙ ⲉⲩϣⲓⲛⲉ <pb xml:id="ⲥ︦ⲡ︦ⲇ︦"/> 
ⲛⲥⲁ ⲧⲱⲣⲡ ⲙⲡϩⲱⲃ ⲁⲛ ⲙⲙⲁⲧⲉ ⲏ ϣⲁϫⲉ ⲛⲧⲉⲥⲃⲱ ⲛⲑⲉ ⲉⲧⲥⲏϩ ϫⲉ ϣⲁϥⲉⲓ 
ⲛϭⲓ ⲡⲡⲟⲛⲏⲣⲟⲥ ⲛϥⲧⲱⲣⲡ ⲙⲡⲉⲛⲧⲁⲩϫⲟϥ ϩⲣⲁⲓ ⲛϩⲏⲧϥ ⲁⲗⲗⲁ ⲉⲩⲱϣ ⲟⲛ 
ⲉⲧⲱⲣⲡ ⲛⲧⲉⲕⲧⲁⲗⲁⲓⲡⲱⲣⲟⲥ ⲙⲯⲩⲭⲏ. ⲙⲏ ⲥⲙⲟⲧⲛ ⲁⲛ ⲙⲡⲣⲱⲙⲉ ⲧⲉⲛⲟⲩ 
ⲉϩⲱⲧⲡ ⲉⲡⲛⲟⲩⲧⲉ ⲉⲃⲟⲗϫⲉ ⲡⲟⲩⲟⲉⲓϣ ⲡⲉ. ⲥⲙⲟⲕϩ ⲇⲉ ⲛⲁϥ ϩⲱⲱϥ ⲛϩⲟⲩⲟ 
ⲉϩⲱⲧⲡ ⲉⲣⲟϥ ⲉϣⲱⲡⲉ ⲉϥϣⲁⲛⲙⲟⲩ ϩⲛ ⲛⲉϥⲛⲟⲃⲉ ⲉⲃⲟⲗϫⲉ ⲙⲡⲟⲩⲟⲉⲓϣ ⲁⲛ 
ⲡⲉ ⲉⲕⲛⲁⲡⲉⲓⲑⲉ ⲅⲁⲣ ⲙⲙⲟϥ ϩⲛ ⲟⲩ. ⲙⲏ ϩⲙ ⲡⲛⲁ ⲏ ⲡⲧⲃⲃⲟ ⲏ ⲕⲉϩⲱⲃ ⲛⲧⲟϥ 
ⲛⲇⲓⲕⲁⲓⲟⲥⲩⲛⲏ. ⲕⲁⲛ ⲉⲓϣⲁⲛϫⲟⲟⲥ ϫⲉ ⲙⲡⲣⲧⲣⲉⲩⲁⲡⲁⲧⲁ ⲙⲙⲟⲕ ⲛϭⲓ ⲛⲉⲧϫⲱ 
 
ⲛⲛⲁⲓ ϫⲉ ⲉⲣϣⲁⲛ ⲛⲣⲱⲙⲉ ⲙⲉϩ ⲛⲉⲩⲛⲟⲃⲉ ϩⲛ ⲧⲕⲟⲗⲁⲥⲓⲥ ϣⲁⲩⲛⲧⲟⲩ ⲉϩⲣⲁⲓ 
ⲉⲓϯ ⲧⲱⲛ ⲁⲛ ⲙⲛ ⲛⲣⲉϥϩⲃⲣⲃⲣ ⲣⲱⲙⲉ ⲉϩⲣⲁⲓ ⲉⲡⲡⲟⲛⲏⲣⲟⲛ ⲧⲏⲣϥ ϫⲉ ⲥⲉ
ⲧⲁⲩⲟ ⲙⲡⲉⲧⲉ ⲛⲥⲉⲥⲟⲟⲩⲛ ⲁⲛ ϫⲉ ϥⲛⲁϣⲱⲡⲉ ⲁⲗⲗⲁ ϯⲛⲁⲧⲁⲙⲟⲕ ⲉⲡⲉϯ
ⲥⲟⲟⲩⲛ ⲁⲛⲟⲕ ⲉⲣⲟϥ ϥⲥⲏϩ ϫⲉ ϣⲟⲡ <note note="sic exit">.</note>
 
ⲭ︦ⲱ︦ⲓ︦ⲓ︦ 

<pb xml:id="ⲥ︦ⲕ︦ⲁ︦"/> ⲱ ⲙⲡⲁⲣⲑⲉⲛⲟⲥ ⲛⲥⲟϭ ⲁⲩⲱ ⲟⲛ ⲛϩⲟⲩⲟ ⲉⲣⲱⲧⲛ ⲁⲗⲗⲁ ⲙⲡⲛⲣ 
ⲡϩⲱⲃ ⲉⲛⲉϩ ⲉⲧⲉⲣⲉ ⲡⲕⲟⲥⲙⲟⲥ ⲉⲓⲣⲉ ⲙⲙⲟϥ ⲉⲓⲧⲉ ϩⲛ ⲟⲩⲡⲟⲣⲛⲉⲓⲁ ⲉⲓⲧⲉ ϩⲛ 
ⲟⲩⲅⲁⲙⲟⲥ ⲉⲧⲧⲁⲉⲓⲏⲩ ⲉⲓⲧⲉ ϩⲛ ⲟⲩⲙⲁ ⲛⲛⲕⲟⲧⲕ ⲉⲧⲧⲃⲃⲏⲩ. ⲡϫⲟⲉⲓⲥ ⲡⲉⲧⲣ 
ⲙⲛⲧⲣⲉ ⲛⲉⲛⲥⲩⲛϩⲓⲥⲧⲁ ⲅⲁⲣ ⲙⲙⲟⲛ ⲁⲛ ⲉⲛϫⲱ ⲛⲏⲧⲛ ⲛⲛⲁⲓ ⲁⲗⲗⲁ ⲛⲁⲓ 
ⲉⲓϫⲱ ⲙⲙⲟⲟⲩ ⲛⲏⲧⲛ ⲁⲩⲱ ⲉⲓⲧⲁⲙⲟ ⲙⲙⲱⲧⲛ ϫⲉ ϯⲟⲩⲁⲁⲃ ⲉⲃⲟⲗϩⲙ ⲡⲉⲧⲛ
ⲕⲣⲓⲙⲁ ⲡⲉⲧⲛⲥⲛⲟϥ ⲉϥⲉϣⲱⲡⲉ ⲉϩⲣⲁⲓ ⲉϫⲱⲧⲛ ⲁⲩⲱ ⲉϩⲣⲁⲓ ⲉϫⲛ ⲧⲥⲟⲟⲩϩⲉ 
ⲛϫⲱⲧⲛ. ⲛⲓⲙ ⲉⲛⲉϩ ϩⲛ ⲛⲉⲛⲉⲓⲟⲧⲉ ⲡⲉ ⲛⲧⲁϥⲉⲓ ϣⲁⲣⲱⲧⲛ ϫⲓⲛ ⲛϣⲟⲣⲡ ⲉⲁϥ
ϩⲱⲛ ⲉⲧⲟⲧⲧⲏⲩⲧⲛ ⲛⲟⲩⲇⲓⲁⲑⲏⲕⲏ ⲉⲃⲟⲗϩⲓⲧⲙ ⲡϫⲟⲉⲓⲥ ⲏ ⲛⲧⲁϥⲉⲓ ⲛⲏⲧⲛ 
ⲛⲁϣ ⲛϩⲟⲟⲩ ⲉⲁϥϣⲁϫⲉ ⲛⲙⲙⲏⲧⲛ ⲛⲧⲁⲡⲣⲟ ϩⲓ ⲧⲁⲡⲣⲟ ⲛϭⲓ ⲡⲉⲛϣ [...] ⲡ 
ⲛⲉⲓⲱⲧ ⲛⲧⲁϥⲛⲕⲟⲧⲕ ⲉⲩⲙⲛⲧⲙⲛⲧⲣⲉ ⲉⲣⲱⲧⲛ ⲏ ⲛⲧⲁϥⲉⲓ ⲛⲏⲧⲛ ⲛⲁϣ ⲛⲟⲩ
ⲟⲉⲓϣ ⲉⲛⲉϩ ⲉⲁϥϣⲁϫⲉ ⲛⲙⲙⲏⲧⲛ ϩⲓ ⲛⲁⲓ ⲏ ⲡⲉⲛⲕⲉⲉⲓⲱⲧ ⲛϩⲗⲗⲟ ⲡⲁⲓ ⲉⲧⲉ 
ⲙⲡϥⲱⲥⲕ ϫⲓⲛ ⲛⲧⲁϥⲛⲕⲟⲧⲕ ⲉⲓⲙⲏⲧⲓ ⲉⲡⲁⲓ ⲙⲙⲁⲧⲉ ⲉⲧⲣⲉϥⲉⲓ ⲛϥⲧⲱϣ ⲛⲏⲧⲛ 
 
ⲛⲧⲉⲡⲣⲟⲥⲫⲟⲣⲁ ⲁⲩⲱ ⲛϥⲉⲓ ⲉⲃⲟⲗ ⲛϥⲃⲱⲕ ⲉⲛϥⲛⲁⲩ ⲉⲣⲱⲧⲛ ⲁⲛ. ⲉⲧⲃⲉ ⲡⲁⲓ ⲟⲩ 
ⲙⲟⲛⲟⲛ ϫⲉ ϯⲟⲩⲁⲁⲃ ⲉⲃⲟⲗϩⲙ ⲡⲉⲧⲛϩⲁⲡ ⲁⲗⲗⲁ ⲛⲁⲕⲉⲉⲓⲟⲧⲉ ⲟⲛ ⲉⲧⲟⲩⲁⲁⲃ 
ⲁⲩⲱ ⲉⲧⲥⲙⲁⲙⲁⲁⲧ ⲛⲁⲓ ⲉⲛⲧⲁⲩⲛⲕⲟⲧⲕ ⲥⲉⲟ ⲛⲣⲙϩⲉ ⲉⲃⲟⲗϩⲙ ⲡⲉⲧⲛⲥⲛⲟϥ ⲁⲩⲱ 
ⲛⲧⲁⲓⲉⲓ ϩⲁⲣⲟⲟⲩ ⲉⲧⲣⲉ ⲡⲉⲧⲛⲥⲛⲟϥ ϣⲱⲡⲉ ⲉϩⲣⲁⲓ ⲉϫⲛ <pb xml:id="ⲥ︦ⲕ︦ⲃ︦"/> ⲧⲉⲧⲛⲁⲡⲉ ⲟⲩ 
ⲙⲟⲛⲟⲛ ϫⲉ ⲡⲁⲓ ϫⲉ ⲥⲉⲟⲩⲁⲁⲃ ⲉⲃⲟⲗϩⲙ ⲡⲉⲧⲛϩⲁⲡ ⲁⲗⲗⲁ ⲡⲉⲛⲉⲓⲱⲧ ⲟⲛ 
ⲛϩⲗⲗⲟ ⲁⲡⲁ ⲡϣⲟⲓ ⲙⲛ ⲛϩⲗⲗⲟⲓ ⲧⲏⲣⲟⲩ ⲥⲉⲟⲩⲁⲁⲃ ⲉⲃⲟⲗϩⲙ ⲡⲉⲧⲛⲥⲛⲟϥ 
ϫⲉ ⲛⲧⲟϥ ϩⲱⲱϥ ⲟⲛ ⲙⲡϥϯⲥⲟ ⲉϫⲱ ⲛⲏⲧⲛ ⲛⲧⲙⲉ ϩⲙ ⲡⲧⲣⲉϥⲉⲓ ϣⲁⲣⲱⲧⲛ 
ⲛϩⲁϩ ⲛⲥⲟⲡ ⲁⲩⲱ ϣⲉⲛⲟⲩⲧⲉ ⲙⲛ ⲡⲁⲡⲛⲟⲩⲧⲉ ⲥⲉⲟⲩⲁⲁⲃ ⲉⲃⲟⲗϩⲙ ⲡⲉⲧⲛⲥⲛⲟϥ 
ⲁⲩⲱ ⲟⲛ ⲛⲕⲉϩⲗⲗⲟⲓ ⲧⲏⲣⲟⲩ ⲥⲉⲟⲩⲁⲁⲃ ⲉⲧϩⲁⲧⲛ ⲁⲩⲱ ⲉⲧⲟ ⲛⲟⲩϩⲏⲧ ⲛⲟⲩⲱⲧ 
ⲛⲙⲙⲁⲛ ⲥⲉⲟ ⲛⲉⲗⲉⲩⲑⲉⲣⲟⲥ ⲉⲃⲟⲗϩⲙ ⲡⲉⲧⲛⲥⲛⲟϥ ⲙⲛ ⲛⲉⲧⲛϩⲟⲟⲩⲧ ⲁⲩⲱ 
ⲛⲉⲧⲛⲥⲛⲏⲩ ⲙⲛ ⲛⲉⲧⲛϣⲏⲣⲉ ⲁⲩⲱ ⲛⲉⲧⲛⲙⲙⲁⲛ ⲧⲏⲣⲟⲩ ϫⲓⲛ ⲙⲡⲉⲛⲕⲟⲩⲓ ϣⲁ 
ⲡⲉⲛⲛⲟϭ ⲥⲉⲟⲩⲁⲁⲃ ⲧⲏⲣⲟⲩ ⲉⲃⲟⲗϩⲙ ⲡⲉⲧⲛϫⲡⲓⲟ ⲉⲧⲛⲁⲉⲓ ⲉϩⲣⲁⲓ ⲉϫⲱⲧⲛ ⲙⲡ
 
ⲛⲁⲩ ⲛⲧⲉⲧⲛⲁⲛⲁⲅⲕⲏ. ⲛⲧⲱⲧⲛ ⲇⲉ ⲛⲉⲥⲛⲏⲩ ⲉⲧⲟⲩⲁⲁⲃ ⲁⲩⲱ ⲉⲧϣⲡ ϩⲓⲥⲉ ⲡⲉⲧⲛ
ⲥⲙⲟⲩ ⲉϩⲣⲁⲓ ⲉϫⲛ ⲉⲧⲉⲛⲁⲡⲉ ⲡϫⲟⲉⲓⲥ ⲉϥⲉⲥⲙⲟⲩ ⲉⲣⲱⲧⲛ ⲡϫⲟⲉⲓⲥ ⲉϥⲉϩⲁⲣⲉϩ 
ⲉⲣⲱⲧⲛ ⲙⲛ ⲛⲉⲧⲛϩⲓⲥⲉ ⲧⲏⲣⲟⲩ ⲁⲩⲱ ⲧⲉⲧⲛⲟⲩⲁⲁⲃ ⲉⲃⲟⲗϩⲙ ⲡⲉⲥⲛⲟϥ ⲛⲟⲩⲟⲛ 
ⲛⲓⲙ ⲉⲧⲛⲁⲣ ⲛⲟⲃⲉ ϩⲣⲁⲓ ⲛϩⲏⲧⲛ ⲉⲓⲧⲉ ⲛⲟϭ ⲉⲓⲧⲉ ⲕⲟⲩⲓ ⲧⲉⲧⲛⲣⲱϣⲉ ⲛⲧⲱⲧⲛ. 
ⲛⲑⲉ ⲇⲉ ⲉⲛⲧⲁⲓϣⲁϫⲉ ⲛⲙⲙⲏⲧⲛ ⲙⲡϩⲟⲩⲛ ⲙⲡⲕⲁⲧⲁⲡⲉⲧⲁⲥⲙⲁ ϩⲓϫⲙ ⲡⲉ
ⲑⲩⲥⲓⲁⲥⲧⲏⲣⲟⲩ ⲙⲡϫⲟⲉⲓⲥ ⲁⲩⲱ ⲁⲧⲉⲧⲛⲡⲁⲣⲁⲃⲁ ⲛⲛϣⲁϫⲉ ⲛⲧⲁⲓϩⲱⲛ ⲙⲙⲟ
ⲟⲩ ⲙⲡⲉⲙⲧⲟ ⲉⲃⲟⲗ ⲙⲡⲛⲟⲩⲧⲉ ⲉⲧⲃⲉ ⲡⲁⲓ ⲉⲓⲥ ϩⲏⲏⲧⲉ ⲁⲛⲟⲕ ϯⲛⲁⲁϩ<pb xml:id="ⲥ︦ⲕ︦ⲅ︦"/>ⲉ 
ⲣⲁⲧ ⲛⲧⲁⲥⲟⲟϩⲉ ⲉⲣⲱⲧⲛ ⲙⲡⲉⲙⲧⲟ ⲉⲃⲟⲗ ⲙⲡⲑⲣⲟⲛⲟⲥ ⲙⲡⲉⲟⲟⲩ ⲙⲡⲛⲟⲩⲧⲉ 
ⲁⲩⲱ ϯⲛⲁⲥⲟⲟϩⲉ ⲉⲣⲱⲧⲛ ⲉⲓⲡⲟⲣϫ ⲁⲛ ⲉⲣⲱⲧⲛ ⲛⲑⲉ ⲟⲛ ϩⲙ ⲡⲉⲓⲕⲟⲥⲙⲟⲥ ⲟⲩⲇⲉ 
 
ⲉⲓⲟⲩⲏⲩ ⲁⲛ ⲉⲣⲱⲧⲛ ⲁⲗⲗⲁ ϣⲁ ⲡϣⲁⲩ ⲛⲟⲩⲧⲁϭⲥⲉ ⲛⲟⲩⲉⲣⲏⲧⲉ. ⲉⲧⲃⲉ ⲡⲁⲓ 
ϯⲧⲁⲙⲟ ⲙⲙⲱⲧⲛ ϫⲉ ϯⲛⲁⲥⲟⲟϩⲉ ⲉⲣⲱⲧⲛ ⲛϩⲟ ϩⲓ ϩⲟ ⲙⲡⲉⲙⲧⲟ ⲉⲃⲟⲗ ⲙⲡ
ϫⲟⲉⲓⲥ ⲓ︦ⲥ︦ ⲡⲁⲓ ⲉⲧⲛⲁⲕⲱⲧⲉ ⲛⲥⲁ ⲡⲉⲧⲛⲥⲛⲟϥ ⲉⲃⲟⲗϩⲛ ⲛⲁϭⲓϫ ⲁⲗⲗⲁ ϯⲟⲩⲁⲁⲃ 
ⲉⲃⲟⲗϩⲙ ⲡⲉⲧⲛⲥⲛⲟϥ ⲉⲃⲟⲗϫⲉ ⲁⲓϩⲱⲛ ⲉⲧⲟⲧⲧⲏⲩⲧⲛ ⲁⲗⲗⲁ ϩⲣⲁⲓ ⲟⲛ ϩⲛ ϩⲉⲛ 
ⲕⲉⲥⲏϣⲉ ⲙⲛ ϩⲉⲛ ⲕⲉϫⲡⲓⲟ ⲙⲛ ϩⲉⲛ ⲕⲉⲥⲟⲡⲥ ⲙⲛ ϩⲉⲛ ⲕⲉϩⲃⲏⲩⲉ ⲉⲛⲁϣⲱⲟⲩ 
ⲉⲙⲁⲧⲉ ⲛⲁⲓ ⲉϣϣⲉ ⲁⲛ ⲉⲣⲟⲓ ⲉⲡⲧⲏⲣϥ ⲉⲧⲣⲁⲁⲁⲩ ϩⲱⲥⲧⲉ ⲉⲧⲣⲁϣⲱⲡⲉ ⲛⲑⲉ 
ⲛⲟⲩⲡⲟⲛⲏⲣⲟⲥ ⲛⲛⲁϩⲣⲏⲧⲛ ⲉⲙⲛϯ ⲗⲁⲁⲩ ⲛϩⲱⲃ ⲛⲙⲙⲏⲧⲛ ⲉⲡⲧⲏⲣϥ ⲉⲓⲙⲏⲧⲓ 
ⲉⲧⲁⲅⲁⲡⲏ ⲙⲡⲛⲟⲩⲧⲉ. ⲁⲩⲱ ⲛⲑⲉ ⲉϯⲟⲩⲱϣ ⲉⲧⲣⲉⲥϣⲱⲡⲉ ⲙⲙⲟⲓ ϩⲙ ⲡⲙⲁ 
ⲉϯⲛⲁⲃⲱⲕ ⲉⲣⲟϥ ⲁⲩⲱ ⲛⲧⲱⲧⲛ ϩⲱⲧⲧⲏⲩⲧⲛ ⲛⲥϣⲱⲡⲉ ⲙⲙⲱⲧⲛ ⲏ ⲛϩⲟⲩⲟ 
ⲉⲣⲟⲓ ϫⲉ ⲛϯⲙⲡϣⲁ ⲁⲛ ⲙⲡⲁⲓ ⲁⲩⲱ ⲟⲛ ⲛⲑⲉ ⲉϯⲟⲩⲁϣⲥ ⲁⲛ ⲉⲧⲙⲧⲣⲉⲥϣⲱⲡⲉ 
ⲙⲙⲟⲓ ϩⲙ ⲡⲙⲁ ⲉⲧⲙⲙⲁⲩ ⲛⲧⲱⲧⲛ ϩⲱⲧⲧⲏⲩⲧⲛ ⲉⲧⲙⲧⲣⲉⲥϣⲱⲡⲉ ⲙⲙⲱⲧⲛ 
ⲡⲗⲏⲛ ⲛⲑⲉ ⲉϯⲟⲩⲏⲩ ⲉⲃⲟⲗ ⲙⲙⲱⲧⲛ ⲁⲩⲱ ⲛϯϩⲏⲛ ⲁⲛ ϩⲙ ⲡⲁϩⲏⲧ ⲉϩⲟⲩⲛ 
ⲉⲣⲱⲧⲛ ⲉⲡⲧⲏⲣϥ ⲧⲁⲓ ⲟⲛ ⲧⲉ ⲑⲉ ⲉϯⲟⲩⲏⲩ ⲉⲃⲟⲗ ⲙⲙⲱⲧⲛ ϩⲛ <pb xml:id="ⲥ︦ⲕ︦ⲇ︦"/> ⲧⲁ
ⲯⲩⲭⲏ ⲡⲉⲧⲛⲥⲛⲟϥ ⲙⲛ ⲡⲉⲧⲛⲕⲣⲓⲙⲁ ⲉϩⲣⲁⲓ ⲉϫⲱⲛ ⲁⲩⲱ ⲛⲑⲉ ⲉⲛϯϩⲁⲧⲉ
 
ⲧⲏⲩⲧⲛ ⲁⲛ ϩⲙ ⲡⲥⲱⲙⲁ ⲧⲁⲓ ⲟⲛ ⲧⲉ ⲑⲉ ⲉϯⲕⲱⲗⲏ ⲙⲡⲁⲡⲛ︦ⲁ︦ ⲉⲧⲙⲧⲣⲉϥϭⲱ 
ϩⲁⲧⲉⲧⲏⲩⲧⲛ. ⲟⲩⲇⲉ ⲣⲱ ⲛϯⲙⲡϣⲁ ⲁⲛ ⲙⲡⲁⲓ ⲁⲛⲟⲕ ⲅⲁⲣ ⲁⲛⲅ ⲟⲩⲧⲁⲗⲁⲓ
ⲡⲱⲣⲟⲥ ⲛⲣⲉϥⲣ ⲛⲟⲃⲉ ⲁⲩⲱ ⲡⲁⲡⲛ︦ⲁ︦ ⲕⲁⲧⲁ ⲣⲱⲧⲛ ⲁⲛ ⲡⲉ. ⲉϣϫⲉ ⲡⲉⲧⲛⲥⲟⲛ ϭⲉ 
ⲛⲉⲗⲁⲭⲓⲥⲧⲟⲥ ⲛⲁⲕⲱⲗⲩⲉ ⲙⲡⲉϥⲡⲛ︦ⲁ︦ ⲉⲧⲙⲧⲣⲉϥϭⲱ ϩⲁⲧⲉⲧⲏⲩⲧⲛ ⲱ ⲛⲧⲁ
ⲗⲁⲓⲡⲱⲣⲟⲥ ⲉⲓⲉ ⲉϥⲛⲁⲕⲱⲗⲩ ⲛⲟⲩⲏⲣ ⲛϭⲓ ⲡϫⲟⲉⲓⲥ ⲙⲡⲧⲏⲣϥ ⲓ︦ⲥ︦ ⲉⲧⲙⲧⲣⲉ 
ⲡⲉϥⲡⲛ︦ⲁ︦ ⲉⲧⲟⲩⲁⲁⲃ ϭⲱ ϩⲁⲧⲉⲧⲏⲩⲧⲛ ⲡⲁⲓ ⲉⲧϫⲱ ⲙⲙⲟⲥ ϫⲉ ⲛⲛⲉ ⲡⲁⲡⲛ︦ⲁ︦ 
ⲟⲩⲱϩ ⲛⲛⲉⲓⲣⲱⲙⲉ ϣⲁ ⲉⲛⲉϩ ϫⲉ ϩⲉⲛ ⲥⲁⲣⲝ ⲛⲉ ⲁⲩⲱ ϩⲉⲛ ⲙⲁⲓ ⲡⲁⲑⲟⲥ ⲛⲉ 
ⲛⲃⲁⲃⲉ ⲣⲱⲙⲉ ⲉⲧⲉ ⲛⲧⲱⲧⲛ ⲡⲉ. ⲉϣϫⲉ ⲛⲧⲱⲧⲛ ⲇⲉ ⲛⲧⲉⲧⲛⲛⲁⲟⲩⲱϩ ⲁⲛ ϩⲛ 
ϩⲉⲛ ⲙⲁ ⲉⲩϣⲣϣⲱⲣ ⲁⲩⲱ ⲉⲩⲕⲏ ⲉⲃⲟⲗ ⲉⲣⲉ ⲛⲉⲑⲏⲣⲓⲟⲛ ⲛϩⲏⲧⲟⲩ ⲁⲩⲱ ⲉⲣⲉ 
ⲛⲃⲁϣⲟⲣ ⲙⲟⲥⲉ ⲛϩⲏⲧⲟⲩ ⲙⲛ ⲛϩⲟϥ ⲙⲛ ⲛⲟⲩⲟⲟϩⲉ ⲁⲩⲱ ⲉⲣⲉ ⲛⲣⲓⲣ ⲙⲟⲟⲛⲉ 
ϩⲣⲁⲓ ⲛϩⲏⲧⲟⲩ ⲉⲓⲉ ⲛⲁϣ ⲛⲧⲟϥ ⲛϩⲉ ⲉⲣⲉ ⲡⲉⲡⲛ︦ⲁ︦ ⲙⲡⲉⲭ︦ⲥ︦ ⲛⲁⲟⲩⲱϩ ϩⲣⲁⲓ 
ϩⲛ ⲛⲉⲧⲛⲯⲩⲭⲏ ⲉⲧϣⲣϣⲱⲣ ⲙⲛ ⲛⲉⲧⲛϩⲏⲧ ⲉⲧⲧⲁⲕⲏⲩⲧ ⲙⲛ ⲛⲉⲧⲛⲥⲱⲙⲁ 
ⲉⲧⲟ ⲙⲙⲁ ⲛⲟⲩⲱϩ ⲛⲛⲉⲡⲛ︦ⲁ︦ ⲛⲁⲕⲁⲑⲁⲣⲧⲟⲛ ⲏ ⲛⲁϣ ⲛϩⲉ ⲉⲣⲉ ⲛⲉⲡⲛ︦ⲁ︦ ⲛⲛⲇⲓ
ⲕⲁⲓⲟⲥ ⲙⲛ ⲛⲉⲧⲟⲩⲁⲁⲃ ⲧⲏⲣⲟⲩ ⲛⲁⲓ ⲉⲧⲛⲱϣ ⲛⲛⲉⲩϣⲁϫⲉ ⲛⲁⲙⲧⲟⲛ ⲙⲙⲟⲟⲩ 
ϩⲁⲧⲉⲧⲏⲩⲧⲛ ⲉⲣⲉ <pb xml:id="ⲥ︦ⲕ︦ⲉ︦"/> ⲛⲇⲁⲓⲙⲱⲛ ⲙⲟⲥⲉ ⲛϩⲣⲁⲓ ⲛϩⲏⲧⲧⲏⲩⲧⲛ ⲁⲩⲱ ⲉⲩ
 
ⲙⲧⲟⲛ ⲙⲙⲟⲩ ϩⲣⲁⲓ ϩⲛ ⲛⲉⲧⲛⲙⲉⲉⲩⲉ ⲛϩⲏⲧ ⲉⲧⲥⲟⲟϥ ⲁⲩⲱ ⲉⲩⲥⲁⲁⲛϣ 
ⲛⲛⲉⲩⲕⲁⲕⲓⲁ ϩⲣⲁⲓ ϩⲛ ⲛⲉⲧⲛϣⲟϫⲛⲉ ⲙⲛ ⲡⲉⲧⲛϩⲏⲧ ⲉⲧϫⲁϩⲙ. ⲉϣϫⲉ ⲟⲩⲟⲉⲓ 
ⲛⲟⲩⲣⲉϥϭⲉⲧⲡ ⲣⲱⲙⲉ ⲉⲃⲟⲗ ⲕⲁⲧⲁ ⲑⲉ ⲉⲧⲥⲏϩ ϫⲉ ⲛⲣⲉϥϭⲉⲧⲡ ⲣⲱⲙⲉ ⲉⲃⲟⲗ 
ⲉⲓⲉ ⲟⲩⲟⲉⲓ ⲛⲏⲧⲛ ⲛⲟⲩⲏⲣ ⲉⲧⲉⲧⲛϣⲁⲛϭⲉⲧⲡ ⲡⲉⲡⲛ︦ⲁ︦ ⲙⲡϫⲟⲉⲓⲥ ⲉⲃⲟⲗ ⲙⲙⲱⲧⲛ 
ⲁⲩⲱ ⲉⲧⲉⲧⲛⲁϣⲱⲡⲉ ⲉⲧⲉⲧⲛⲏⲡ ⲉⲡϫⲟⲉⲓⲥ ϩⲛ ⲟⲩ ⲉⲧⲉⲧⲛϣⲁⲛϭⲟⲧⲡϥ ⲉⲃⲟⲗ 
ⲙⲙⲱⲧⲛ. ⲙⲏ ⲛϥⲥⲏϩ ⲣⲱ ⲁⲛ ϫⲉ ⲡⲉⲧⲉ ⲙⲛⲧϥ ⲡⲉⲡⲛ︦ⲁ︦ ⲙⲡϫⲟⲉⲓⲥ ⲡⲁⲓ 
ⲙⲡⲱϥ ⲁⲛ ⲡⲉ. ⲁⲩⲱ ⲉϣϫⲉ ⲛⲧⲉⲧⲛⲁⲙⲉⲣⲉ ⲱⲧⲡ ⲁⲛ ⲉϩⲟⲩⲛ ⲉⲡⲕⲁⲕⲉ ⲉⲓⲉ 
ⲛⲁϣ ⲛⲧⲟϥ ⲛϫⲉ ⲉⲣⲉ ⲡⲉⲡⲛ︦ⲁ︦ ⲙⲡϫⲟⲉⲓⲥ ⲛⲁⲙⲉⲣⲉ ϭⲱ ϩⲣⲁⲓ ϩⲛ ⲛⲉⲧⲛϩⲏⲧ 
ⲉⲧⲉⲧⲛⲟ ⲛⲕⲁⲕⲉ ⲙⲛ ⲛⲉⲧⲛⲯⲩⲭⲏ ⲉⲧⲉ ⲙⲛ ⲟⲩⲟⲉⲓⲛ ⲛϩⲏⲧⲟⲩ ⲉⲡⲧⲏⲣϥ. ⲉϣϫⲉ 
ⲛⲧⲉⲧⲛⲁⲙⲁⲕⲁⲣⲓⲍⲉ ⲁⲛ ⲉⲛⲉϩ ⲛϩⲉⲛ ⲉⲓⲇⲱⲗⲟⲛ ⲉⲩⲧⲁϩⲏⲩ ⲉⲣⲁⲧⲟⲩ ϩⲛ ϩⲉⲛ 
 
ⲣⲡⲏⲩⲉ ϩⲉⲛ ϣⲉ ⲙⲛ ϩⲉⲛ ⲱⲛⲉ ⲉⲙⲛ ⲡⲛ︦ⲁ︦ ⲛϩⲏⲧⲟⲩ ⲁⲗⲗⲁ ⲉⲩⲧⲁϫⲣⲏⲩ ϩⲛ 
ϩⲉⲛ ⲉⲓϥⲧ ⲙⲛ ϩⲉⲛ ⲕⲉⲥⲙⲟⲧ ⲛϩⲱⲃ ⲛⲧⲟⲃⲧⲃ ⲁⲩⲱ ⲡⲉⲧⲛⲁⲕⲓⲙ ⲉⲣⲟⲟⲩ ⲥⲉ
ⲛⲁϩⲉ ⲉϩⲣⲁⲓ ⲉⲓⲉ ⲛⲓⲙ ⲛⲧⲟϥ ⲛⲁⲅⲅⲉⲗⲟⲥ ⲉⲃⲟⲗϩⲓⲧⲙ ⲡⲛⲟⲩⲧⲉ ⲡⲉⲧⲛⲁⲙⲁ
ⲕⲁⲣⲓⲍⲉ ⲙⲙⲱⲧⲛ ⲏ ⲁϣ ⲛⲧⲟϥ ⲙⲡⲛ︦ⲁ︦ ⲛⲧⲉ ⲛⲉⲡⲣⲟⲫⲏⲧⲏⲥ ⲙⲛ ⲛⲁⲡⲟⲥⲧⲟⲥ 
ⲡⲉⲧⲛⲁⲉⲓ ⲛⲛϥϭⲱ ϩⲁⲧⲉⲧⲏⲩⲧⲛ ⲉⲙⲡⲉ ⲡⲛ︦ⲁ︦ <pb xml:id="ⲥ︦ⲕ︦︦ϝ︦"/> ⲣⲱ ⲙⲡϫⲟⲉⲓⲥ ⲛⲙⲙⲏⲧⲛ 
ⲁⲛ ⲏ ϩⲁⲧⲉⲧⲏⲩⲧⲛ ⲁⲗⲗⲁ ⲉⲧⲉⲧⲛⲧⲁϫⲣⲏⲩ ⲉϫⲛ ϩⲉⲛ ϣⲁϫⲉ ⲛⲧⲟⲃⲧⲃ ⲙⲛ ϩⲉⲛ 
ϩⲃⲏⲩⲉ ⲉⲧϣⲟⲩⲉⲓⲧ ⲁⲩⲱ ⲡⲉⲧⲛⲁⲕⲓⲙ <pb xml:id="ⲣ︦ⲓ︦ⲅ︦"/> ⲉⲣⲱⲧⲛ ⲛⲧⲉⲧⲛϩⲉ ⲉϩⲣⲁⲓ ⲁⲩⲱ 
ⲛⲧⲉⲧⲛⲣⲱϩⲧ ⲉⲡⲉⲥⲏⲧ ⲉⲃⲟⲗϩⲓⲧⲟⲟⲧⲟⲩ ⲛⲛⲇⲁⲓⲙⲱⲛ ⲉⲧⲁⲡⲁⲧⲁ ⲙⲙⲱⲧⲛ ⲁⲩⲱ 
ⲉⲧⲥⲱⲃⲉ ⲛⲥⲱⲧⲛ ⲉⲡⲉⲧⲉϣϣⲉ ⲛⲧⲟϥ ⲡⲉ ⲉⲧⲣⲉ ⲧⲛⲥⲱⲃⲉ ⲛⲥⲱⲟⲩ. ⲛⲧⲉⲧⲛⲥⲟⲟⲩⲛ 
ⲁⲛ ϫⲉ ⲛⲑⲉ ⲛⲧⲁ ⲡϫⲟⲉⲓⲥ ϫⲟⲟⲥ ⲛⲛⲉϥⲙⲁⲑⲏⲧⲏⲥ ϫⲉ ⲡⲏⲓ ⲉⲧⲉⲧⲛⲁⲃⲱⲕ 
ⲉϩⲟⲩⲛ ⲉⲣⲟϥ ⲁϫⲓⲥ ⲛϣⲟⲣⲡ ϫⲉ ϯⲣⲏⲛⲏ ⲙⲡⲓⲏⲓ ⲁⲩⲱ ⲉϣⲱⲡⲉ ⲟⲩⲛ ϣⲏⲣⲉ 
ⲛⲉⲓⲣⲏⲛⲏ ⲙⲙⲁⲩ ⲉⲣⲉ ⲧⲉⲧⲛⲉⲓⲣⲏⲛⲏ ⲙⲧⲟⲛ ⲙⲙⲟⲥ ⲉϩⲣⲁⲓ ⲉϫⲱϥ ⲉϣⲱⲡⲉ 
ⲇⲉ ⲙⲙⲟⲛ ⲉⲥⲉⲕⲟⲧⲥ ⲉⲣⲱⲧⲛ ⲧⲁⲓ ⲟⲛ ⲧⲉ ⲑⲉ ⲉϣⲁⲣⲉ ⲡϫⲟⲉⲓⲥ ϫⲟⲟⲥ ⲙⲡⲉϥⲡⲛ︦ⲁ︦ 
 
ⲉⲧⲟⲩⲁⲁⲃ ϫⲉ ⲡⲙⲁ ⲏ ⲧⲥⲩⲛⲁⲅⲱⲅⲏ ⲉⲧⲕⲛⲁⲃⲱⲕ ⲉϩⲟⲩⲛ ⲉⲣⲟⲥ ⲉϣⲱⲡⲉ ⲟⲩⲛ 
ϣⲏⲣⲉ ⲛⲉⲓⲣⲏⲛⲏ ϣⲟⲟⲡ ⲛϩⲏⲧϥ ⲙⲁⲣⲉ ⲧⲉⲕⲉⲓⲣⲏⲛⲏ ⲙⲧⲟⲛ ⲙⲙⲟⲥ ⲉϩⲣⲁⲓ 
ⲉϫⲱϥ ⲁⲩⲱ ⲛⲅϭⲱ ϩⲁⲧⲏⲩ ⲉϣⲱⲡⲉ ⲇⲉ ⲙⲙⲟⲛ ⲙⲁⲣⲉⲥⲕⲟⲧⲥ ⲉⲣⲟⲕ ⲁⲩⲱ 
ⲛⲅⲕⲟⲧⲕ ⲉϩⲣⲁⲓ ⲉⲙⲡⲏⲩⲉ ⲏ ⲡⲙⲁ ⲉⲧⲟⲩⲛⲁⲣ ⲙⲡϣⲁ ⲙⲙⲟⲕ ⲛϩⲏⲧϥ. ⲛⲁⲓ 
ⲇⲉ ⲉⲓϫⲱ ⲙⲙⲟⲟⲩ ⲉⲓⲣⲓⲙⲉ ⲕⲁⲧⲁ ⲑⲉ ⲛⲧⲁⲓⲣⲓⲙⲉ ⲛⲟⲩⲙⲏⲏϣⲉ ⲛⲥⲟⲡ ϩⲁⲑⲏ 
ⲙⲡⲟⲟⲩ ⲁⲩⲱ ⲟⲛ ⲧⲉⲛⲟⲩ ⲉⲡϫⲟⲉⲓⲥ ⲡⲉⲧⲟ ⲙⲙⲛⲧⲣⲉ ⲁⲩⲱ ⲟⲛ ϥⲟ ⲙⲙⲛⲧⲣⲉ 
ⲛϭⲓ ⲡⲉⲧⲛⲥⲟⲛ ϣⲏⲙ ⲉⲧⲥϩⲁⲓ ⲛⲛⲉⲓϣⲁϫⲉ ⲛⲑⲉ ⲉϣⲁϥϣⲧⲟⲣⲧⲣ ⲁⲩⲱ ⲛϥ
ⲣⲓⲙⲉ ϩⲱⲱϥ ⲉϥϭⲱϣⲧ ⲛⲥⲱ<pb xml:id="ⲥ︦ⲕ︦ⲍ︦"/>ⲓ ⲉⲓⲣⲓⲙⲉ ⲉⲣⲉ ⲛⲁⲣⲙⲉⲓⲟⲟⲩⲉ ϣⲟⲩⲟ 
ⲉϩⲣⲁⲓ ⲉϫⲛ ⲛⲁⲟⲩⲟϭⲉ ⲉϩⲣⲁⲓ ⲉϫⲙ ⲡⲕⲁϩ ⲉⲓⲁϩⲉ ⲣⲁⲧ ⲉⲣⲟϥ ⲛϩⲁϩ ⲛⲥⲟⲡ 
ⲉϥⲥϩⲁⲓ ⲙⲡⲉϯϫⲱ ⲙⲙⲟϥ ⲁⲛ ⲙⲙⲁⲧⲉ ⲧⲉⲛⲟⲩ ⲁⲗⲗⲁ ⲉϥⲥϩⲁⲓ ⲟⲛ ⲛϩⲉⲛ 
ⲕⲉⲙⲏⲏϣⲉ ⲛϣⲁϫⲉ ⲉⲩⲥⲏϩ ϩⲁ ⲑⲏ ⲛϣⲟⲙⲧⲉ ⲛⲣⲟⲙⲡⲉ ⲉⲧⲣⲉ ⲡⲉⲛⲉⲓⲱⲧ 
ⲛϩⲗⲗⲟ ⲛⲕⲟⲧⲕ ⲉⲁⲓϫⲟⲟⲩ ⲉⲓⲣⲓⲙⲉ ⲉⲧⲃⲉ ⲧⲏⲩⲧⲛ ⲙⲛ ⲛⲉⲧⲛϣⲏⲣⲉ ⲙⲛ ⲛⲉⲧⲛ
ϣⲉⲉⲣⲉ ⲙⲛ ⲛⲉⲧⲛⲥⲛⲏⲩ ⲙⲛ ⲛⲉⲧⲛⲣⲱⲙⲉ ⲁⲩⲱ ⲉⲧⲃⲏⲏⲧⲛ ϩⲱⲱⲧ ⲟⲛ ⲙⲛ 
ⲟⲩⲟⲛ ⲛⲓⲙ ⲉⲧϣⲟⲟⲡ ⲛⲙⲙⲁⲛ ϩⲓ ⲟⲩⲥⲟⲡ. ⲁⲩⲱ ⲛⲉⲓⲟⲩⲱϣ ⲡⲉ ϩⲙ ⲡⲉⲟⲩ
 
ⲟⲉⲓϣ ⲉⲧⲙⲙⲁⲩ ⲉⲧⲁⲙⲱⲧⲛ ⲉⲛⲉⲧⲛϫⲱ ⲙⲙⲟⲟⲩ ⲁⲩⲱ ⲙⲡⲓϭⲛ ⲑⲉ ⲉⲧⲃⲉ 
ⲧⲉⲫⲑⲟⲛⲏⲣⲓⲁ ⲙⲡⲉⲧⲙⲟⲥⲧⲉ ⲙⲙⲟⲛ ⲉⲧⲉ ⲡⲥⲁⲧⲁⲛⲁⲥ ⲡⲉ. ⲙⲛⲛⲥⲱⲥ ϭⲉ ⲁⲓⲉⲓ 
ⲛⲏⲧⲛ ϩⲛ ⲛⲁⲟⲩⲉⲣⲏⲧⲉ ϫⲉ ⲁϥⲣ ϩⲛⲁϥ ⲛϭⲓ ⲡϫⲟⲓⲥ ⲛⲛⲉⲓⲥⲩⲛϩⲓⲥⲧⲁ ⲁⲛ 
ⲙⲙⲟⲓ ⲉⲓϫⲱ ⲛⲏⲧⲛ ⲛⲛⲁⲓ . ⲁⲛⲟⲕ ϯⲥⲟϣϥ ⲁⲩⲱ ϯⲧϭⲁⲉⲓⲏⲩ ⲉⲙⲁⲧⲉ ⲁⲗⲗⲁ 
ⲉⲓⲧⲁⲙⲟ ⲙⲙⲱⲧⲛ ϫⲉ ⲡⲉⲧⲛⲥⲟⲛ ⲛⲉⲃⲓⲏⲛ ⲉⲧⲉ ⲁⲛⲟⲕ ⲡⲉ ϥⲙⲟⲕϩ ⲛϩⲏⲧϥ 
ⲁⲩⲱ ϥϣⲛ ϩⲧⲏϥ ⲉϩⲣⲁⲓ ⲉϫⲱⲧⲛ ⲛⲧⲱⲧⲛ ⲇⲉ ⲉⲧⲉⲧⲛⲙⲟⲕϩ ⲁⲛ ⲛϩⲏⲧ ⲉⲧⲃⲉ 
ⲧⲏⲩⲧⲛ ⲙⲁⲩⲁⲁⲧⲧⲏⲩⲧⲛ ⲟⲩⲧⲉ ⲛⲧⲉⲧⲛϣⲛ ϩⲧⲏⲧⲛ ⲁⲛ ⲉϩⲣⲁⲓ ⲉϫⲱⲧⲛ ⲙⲙⲓⲛ 
ⲙⲙⲱⲧⲛ ⲱ ⲛⲉⲃⲓⲏⲛ ϫⲉⲕⲁⲥ ⲛⲛⲉ ⲗⲁⲁⲩ ϩⲛ ⲛⲉⲧⲟⲩⲁⲁⲃ ⲧⲏⲣⲟⲩ ϣⲛ ϩⲧⲏϥ 
ⲉϩⲣⲁⲓ ⲉϫⲱⲟⲩ ⲙⲡⲛⲁⲩ ⲛⲧⲉⲧⲛⲁⲛⲁⲅⲕⲏ ⲙⲡⲛⲁⲩ ⲉⲧⲟⲩⲛⲁⲡⲱⲣϫ ⲙⲡⲉⲥⲟⲩⲟ 
ⲉⲃⲟⲗ ⲙⲡⲧⲱϩ ⲙⲡⲛⲁⲩ ⲉⲧⲟⲩⲛⲁⲡⲣϫ ⲛⲉ<pb xml:id="ⲥ︦ⲕ︦ⲏ︦"/>ⲥⲟⲟⲩ ⲉⲃⲟⲗ ⲛⲛⲃⲁⲁⲙⲡⲉ 
ⲁⲩⲱ ⲡⲥⲟⲡ ⲉⲧⲟⲩⲛⲁⲥⲉⲕ ⲧⲁϥⲱ ⲉϩⲣⲁⲓ ⲛⲥⲉⲕⲱⲧϥ ⲛⲛⲉⲧⲛⲁⲛⲟⲩⲟⲩ ⲉⲛⲉⲩϩⲛ
ⲁⲁⲩ ⲡⲉⲑⲟⲟⲩ ⲇⲉ ⲛⲥⲉⲛⲟϫⲟⲩ ⲉⲃⲟⲗ. ϯϫⲱ ⲙⲙⲟⲥ ⲛⲏⲧⲛ ϫⲉ ⲟⲩⲙⲏⲏϣⲉ 
ⲛⲥⲟⲡ ϣⲁⲓⲣⲓⲙⲉ ϣⲁⲛϯⲗⲟ ⲉⲓⲉϣϭⲙϭⲟⲙ ⲉⲓⲙⲟⲕϩ ⲛϩⲏⲧ ⲉⲙⲁⲧⲉ ϫⲉ ⲉϣϫⲉ 
 
ⲧⲉⲧⲛⲁϣⲱⲡⲉ ⲉⲧⲉⲛⲡⲟⲣϫ ⲉⲛⲉⲧⲛϣⲏⲣⲉ ⲙⲛ ⲛⲉⲧⲛⲥⲛⲏⲩ ⲙⲛ ⲛⲉⲧⲛⲣⲱⲙⲉ 
ⲧⲏⲣⲟⲩ ϩⲡ ⲡⲓⲙⲁ ⲛϭⲟⲓⲗⲉ ⲁⲩⲱ ⲟⲛ ⲛⲧⲉⲧⲛϣⲱⲡⲉ ⲉⲧⲉⲧⲛⲡⲟⲣϫ ⲉⲣⲟⲟⲩ ϩⲙ 
ⲡⲁⲓⲱⲛ ⲛⲁⲧⲱϫⲛ ⲉⲓⲉ ⲉⲧⲃⲉ ⲟⲩ ϭⲉ ⲁⲧⲉⲧⲛⲡⲱⲣϫ ⲉⲃⲟⲗ ⲙⲙⲟⲟⲩ ⲁⲩⲱ ⲉϣϫⲉ 
ⲛⲧⲉⲧⲛⲁⲥⲉⲓ ⲁⲛ ⲛⲛⲉⲧⲛϣⲏⲣⲉ ⲙⲛ ⲛⲉⲧⲛⲥⲛⲏⲩ ⲙⲛ ⲛⲉⲧⲛⲣⲱⲙⲉ ⲧⲏⲣⲟⲩ ⲉⲓⲉ 
ⲛⲧⲁⲧⲉⲧⲛⲥⲁϩⲉ ⲧⲛⲩⲧⲛ ⲉⲃⲟⲗ ⲙⲙⲟⲟⲩ ⲉⲧⲃⲉ ⲟⲩ ⲛⲉⲧϣⲟⲟⲡ ⲉϩⲟⲩⲛ ⲉⲡⲉⲧⲛ
ⲅⲉⲛⲟⲥ. ⲁⲩⲱ ⲉϣϫⲉ ⲛⲧⲉⲧⲛⲁϭⲓⲛⲉ ⲁⲛ ⲛⲛⲉⲧⲟⲩⲁⲁⲃ ⲉⲧⲣⲉ ⲧⲉⲧⲛϣⲱⲡⲉ ⲛⲙⲙⲁⲩ 
ϩⲛ ⲙⲡⲏⲩⲉ ⲁⲩⲱ ⲉϣϫⲉ ⲧⲉⲧⲛⲁϭⲓⲛⲉ ⲁⲛ ⲛⲟⲩⲙⲁ ⲛⲙⲧⲟⲛ ⲉⲓⲉ ⲉⲧⲃⲉ ⲟⲩ ⲣⲱ 
ⲁⲧⲉⲧⲛⲕⲁⲁⲁⲩ ⲛⲥⲁ ⲧⲏⲩⲧⲛ. ⲁⲩⲱ ⲉϣϫⲉ ⲛⲧⲉⲧⲛⲁⲥⲉⲓ ⲁⲛ ⲛⲛⲉⲧⲛⲉⲣⲏⲩ 
ⲛⲧⲱⲧⲛ ⲉⲧⲥⲟⲟⲩϩ ϩⲛ ⲛⲥⲩⲛⲁⲅⲱⲅⲏ ϩⲛ ⲙⲡⲏⲩⲉ ⲉⲓⲉ ⲛⲧⲉⲧⲛ ϩⲉⲛ ⲉⲃⲓⲏⲛ ⲛϩⲟⲩⲟ 
ⲉⲣⲱⲙⲉ ⲛⲓⲙ ⲉⲃⲟⲗϫⲉ ⲙⲡⲉⲧⲛⲥⲉⲓ ⲛⲛⲉⲧⲏⲡ ⲧⲏⲣⲟⲩ ⲉⲣⲱⲧⲛ ϩⲙ ⲡⲉⲓⲕⲟⲥⲙⲟⲥ 
ⲟⲩⲇⲉ ⲟⲛ ⲛⲧⲉⲧⲛⲁⲣ ⲡϣⲁ ⲙⲙⲟⲟⲩ ⲁⲛ ϩⲙ ⲡⲙⲁ ⲉⲧⲉⲧⲛⲁⲃⲱⲕ ⲉⲣⲟϥ. ⲉϣϫⲉ 
ⲁⲛⲟⲕ ⲇⲉ ⲡⲓⲉⲃⲓⲏⲛ ⲉⲓϣⲁⲛⲣ ⲟⲩ<pb xml:id="ⲥ︦ⲕ︦ⲑ︦"/>ⲥⲁⲃⲃⲁⲧⲟⲛ ⲛⲟⲩⲱⲧ ⲙⲡⲓⲛⲁⲩ ⲉⲛⲉⲧⲛ
 
ϣⲏⲣⲉ ⲙⲛ ⲛⲉⲧⲛⲥⲛⲏⲩ ⲙⲛ ⲛⲉⲧⲛϩⲟⲟⲩⲧ ⲙⲛ ⲛⲉⲧⲛⲙⲙⲁⲛ ⲧⲏⲣⲟⲩ ϩⲓ ⲟⲩⲥⲟⲡ 
ϣⲁⲓϣⲱⲡⲉ ⲉⲓϭⲱϣⲧ ⲉⲃⲟⲗϩⲏⲧⲟⲩ ⲛⲑⲉ ⲛⲟⲩⲥⲟⲛ ⲙⲡϥⲛⲁⲩ ⲉⲛⲉϥⲥⲛⲏϥ ⲛⲟⲩ
ⲣⲟⲙⲡⲉ ⲁⲩⲱ ⲉⲃⲟⲗϩⲙ ⲛⲁⲟⲩⲱϣ ⲉϩⲟⲩⲛ ⲉⲣⲟⲟⲩ ⲙⲛ ⲡⲉⲩⲟⲩⲱϣ ϩⲱⲟⲩ 
ⲉⲧϣⲟⲟⲡ ⲉϩⲟⲩⲛ ⲉⲣⲟⲓ ⲛϩⲟⲩⲟ ⲉⲡⲁⲟⲩⲱϣ ⲉⲧϣⲟⲟⲡ ⲉϩⲟⲩⲛ ⲉⲣⲟⲟⲩ. ⲁⲩⲱ ⲧⲁⲓ 
ⲧⲉ ⲑⲉ ⲉϣⲁⲛⲣ ϩⲛⲁⲛ ⲛϩⲟⲩⲟ ϩⲓ ⲟⲩⲥⲟⲡ ⲉⲛⲁⲩ ⲉⲛⲉⲛⲉⲣⲏⲩ ⲙⲡⲛⲁⲩ ⲡⲛⲁⲩ 
ⲙⲛ ⲡⲉϩⲟⲟⲩ ⲡⲉϩⲟⲟⲩ ⲁⲩⲱ ⲙⲙⲏⲛⲉ ⲉⲓⲉ ⲛⲧⲉⲧⲛ ϩⲉⲛ ⲟⲩ ϭⲉ ⲛⲧⲱⲧⲛ ϫⲉ 
ⲛⲧⲉⲧⲛⲁⲣ ϩⲛⲏⲧⲛ ⲁⲛ ⲉⲛⲁⲩ ⲉⲛⲉⲧⲛϣⲏⲣⲉ ⲙⲛ ⲛⲉⲧⲛⲥⲛⲏⲩ ϩⲙ ⲡⲙⲁ ⲉⲧⲉⲧⲛⲁ 
ⲃⲱⲕ ⲉⲣⲟϥ. ϩⲟⲗⲱⲥ ⲣⲱ ϯⲛⲁⲩ ⲉⲣⲱⲧⲛ ⲧⲉⲛⲟⲩ ⲉⲧⲉⲧⲛϣⲁⲛⲣ ⲟⲩⲉⲃⲟⲧ ⲙⲡⲉⲧⲛ
ⲛⲁⲩ ⲉⲣⲟⲟⲩ ϣⲁⲧⲉⲧⲛⲡⲱϣⲥ ⲛϩⲏⲧ ⲛⲥⲱⲟⲩ ⲁⲩⲱ ϣⲁⲧⲉⲧⲛⲉⲓⲱⲣⲙ ⲉⲃⲟⲗϫⲉ 
ⲙⲡⲉⲧⲛⲛⲁⲩ ⲉⲣⲟⲟⲩ ⲕⲁⲧⲁ ⲑⲉ ϩⲱⲟⲩ ⲉⲧⲟⲩⲉϣ ⲛⲁⲩ ⲉⲣⲱⲧⲛ ϫⲉⲕⲁⲥ ⲉⲛⲛⲁⲣ 
ϩⲧⲏⲛ ⲉϫⲛ ⲛⲉⲛⲡⲉⲑⲟⲟⲩ ⲧⲏⲣⲛ ϩⲓ ⲟⲩⲥⲟⲡ ⲁⲣⲏⲩ ⲛⲧⲛⲣ ⲙⲡϣⲁ ⲛⲛⲉⲛⲉⲣⲏⲩ 
ϩⲓ ⲟⲩⲥⲟⲡ ⲁⲩⲱ ⲛⲧⲛⲥⲉⲓ ⲙⲡⲓⲧⲱⲧ ⲛϩⲏⲧ ⲙⲛ ⲛⲉⲛⲉⲣⲏⲩ ϫⲓⲛ ⲙⲡⲕⲟⲩⲉⲓ ϣⲁ 
 
ⲡⲛⲟϭ. ⲉϣϫⲉ ϣⲁⲧⲉⲧⲛⲣ ϩⲛⲏⲧⲛ ϭⲉ ⲉⲛⲁⲩ ⲉⲣⲟⲟⲩ ϩⲙ ⲡⲓⲙⲁ ⲛϭⲟⲓⲗⲉ ⲁⲩⲱ 
ⲉⲧⲉⲧⲛϥⲓ ⲉⲣⲱⲧⲛ ⲉⲧⲃⲉ ⲡⲛⲟⲩⲧⲉ ⲉⲓⲉ ⲉⲧⲉⲧⲛⲁⲣ ϩⲛⲏⲧⲏ ⲛⲟⲩⲏⲣ ⲉⲛⲁⲩ ⲉⲣⲟⲟⲩ 
ⲉⲩⲡⲱⲣϫ ⲙⲙⲱⲧⲛ ⲉⲃⲟⲗ ⲙⲙⲟⲟⲩ ϩⲙ ⲡⲙⲁ ⲉⲧⲛⲛⲁⲃⲱⲕ ⲉⲙⲁⲩ ⲉⲧⲃⲉ 
ⲡⲛⲟⲩⲧⲉ ⲁⲛ ⲁⲗⲗⲁ ⲉⲧⲃⲉ <pb xml:id="ⲥ︦ⲗ︦"/> ⲧⲉⲛⲙⲛⲧⲁⲙⲉⲗⲏⲥ ⲙⲛ ⲡⲧⲱⲙ ⲛϩⲏⲧ ⲛⲧⲁϥ
ϩⲱⲃⲥ ⲉⲃⲟⲗ ⲉϫⲙ ⲡⲙⲉⲉⲩⲉ ⲉⲧⲛⲁⲛⲟⲩϥ ⲉⲧⲙⲧⲣⲉϥϩⲱⲛ ⲉϩⲟⲩⲛ ⲉⲣⲱⲧⲛ ϫⲉ 
ⲛⲧⲉⲧⲛⲥⲟⲟⲩⲛ ⲙⲙⲟϥ ⲁⲛ. ⲛⲉⲓⲙⲉⲉⲩⲉ ⲇⲉ ⲡⲉ ⲧⲉⲧⲛⲁⲣ ⲡϣⲁ ⲙⲡⲱⲛϩ ⲙⲛ 
ⲛⲉⲧⲛϣⲏⲣⲉ ⲙⲛ ⲛⲉⲧⲛⲥⲛⲏⲩ ⲙⲛ ⲛⲉⲧⲛϩⲟⲟⲩⲧ ⲧⲉⲛⲟⲩ ⲇⲉ ϯⲧⲁⲙⲟ ⲙⲙⲱⲧⲛ 
ϫⲉ ⲟⲩⲛ ϩⲁϩ ⲛϩⲏⲧⲛ ⲛⲁⲣ ϣⲙⲙⲟ ⲉⲛⲉⲧⲉ ⲛⲟⲩⲟⲩ ⲛⲉ ⲙⲛ ⲛⲉⲩⲉⲓⲟⲧⲉ ⲙⲛ 
ⲛⲉⲩⲥⲛⲏⲩ ⲉⲃⲟⲗϫⲉ ⲙⲡⲟⲩⲟⲩⲱϣ ⲉⲙⲟⲕϩⲟⲩ ⲁⲗⲗⲁ ⲁⲩⲧⲁⲁⲩ ⲙⲙⲓⲛ ⲙⲙⲟ
ⲟⲩ ⲉϩⲣⲁⲓ ⲉⲡϫⲱϩⲙ ⲉϩⲣⲁⲓ ⲉⲁⲕⲁⲑⲁⲣⲥⲓⲁ ⲛⲓⲙ ⲉⲃⲟⲗϫⲉ ⲙⲡⲟⲩϣⲱⲡ ⲉⲣⲟⲟⲩ 
ⲛⲑⲟⲧⲉ ⲙⲡⲛⲟⲩⲧⲉ ⲉⲧⲉ ⲛⲧⲱⲧⲛ ⲡⲉ. ⲧⲉⲛⲟⲩ ϭⲉ ⲉϣⲱⲡⲉ ⲛⲧⲉⲧⲛⲁⲙⲉⲧⲁⲛⲟⲓ ⲁⲛ 
ϩⲛ ⲟⲩϭⲉⲡⲏ ⲁ ⲡϭⲱⲛⲧ ⲅⲁⲣ ⲙⲡⲛⲟⲩⲧⲉ ⲟⲩⲱ ⲉϥⲙⲟⲩϩ ⲉϩⲟⲩⲛ ⲉⲣⲱⲧⲛ ⲕⲁⲧⲁ 
ⲑⲉ ⲉⲧⲥⲏϩ ⲉⲃⲟⲗϫⲉ ⲉⲡⲙⲁ ⲛⲧⲉⲧⲛϣⲱⲡⲉ ⲛⲁⲛ ⲛⲟⲩⲥⲟⲗⲥⲗ ⲙⲛ ⲟⲩⲣⲁϣⲉ ⲙⲛ 
 
ⲟⲩⲧⲱⲕ ⲛϩⲏⲧ ⲉⲧⲃⲉ ϫⲉ ⲧⲉⲧⲛⲥⲣⲟϥⲧ ⲉⲃⲟⲗϩⲙ ⲡⲣⲟⲟⲩϣ ⲛⲧⲥⲟⲫⲓⲁ ⲙⲡⲛⲟⲩⲧⲉ 
ⲕⲁⲧⲁ ⲑⲉ ⲉⲧⲥⲏϩ ϫⲉ ⲟⲩⲛ ⲟⲩⲥⲟⲫⲓⲁ ϩⲛ ⲟⲩⲟⲛ ⲛⲓⲙ ⲉⲧϥⲓ ⲣⲟⲟⲩϣ ϩⲁ ϩⲉⲛ 
ϩⲃⲏⲩⲉ ⲛⲇⲓⲕⲁⲓⲟⲥⲩⲛⲏ ⲉⲡⲧⲁϩⲟ ⲉⲣⲁⲧϥ ⲛⲟⲩⲥⲟⲟⲩϩ ⲉϩⲟⲩⲛ ⲉⲃⲟⲗϩⲓⲧⲙ ⲡϫⲟⲉⲓⲥ 
ⲓ︦ⲥ︦ ⲧⲉⲛⲟⲩ ⲇⲉ ϩⲱⲱϥ ⲁⲧⲉⲧⲛϣⲱⲡⲉ ⲛⲁⲛ ⲛⲟⲩⲗⲩⲡⲏ ⲙⲛ ⲟⲩⲙⲕⲁϩ ⲛϩⲏⲧ 
ⲙⲛ ⲟⲩⲟⲩⲱϣϥ ⲛϩⲏⲧ. ⲡϫⲟⲉⲓⲥ ⲓ︦ⲥ︦ ⲥⲟⲟⲩⲛ ϫⲉ ⲉⲧⲃⲉ ⲡⲣⲟⲟⲩϣ ⲛⲛⲉⲧⲛϣⲏⲣⲉ 
ⲙⲛ ⲛⲉⲧⲛⲥⲛⲏⲩ ⲁⲩⲱ ⲉⲧⲃⲉ ⲡⲉⲧⲛⲣⲟⲟⲩϣ <pb xml:id="ⲥ︦ⲗ︦ⲁ︦"/> ϩⲱⲧⲧⲏⲩⲧⲛ ⲙⲛ ⲡⲉⲛ
ⲣⲟⲟⲩϣ ⲧⲏⲣⲛ ϩⲓ ⲟⲩⲥⲟⲡ ⲙⲡⲓⲃⲱⲕ ⲉϩⲣⲁⲓ ⲉⲡⲙⲁ ⲉⲛⲧⲁⲓⲉⲓ ⲉⲃⲟⲗⲛϩⲏⲧϥ ϫⲓⲛ 
ⲙⲡϣⲟⲣⲡ ⲛϩⲟⲟⲩ ⲙⲡⲛⲟϭ ⲙⲡⲁⲥⲭⲁ ⲁⲗⲗⲁ ϯⲉⲅⲕⲁⲕⲉⲓ ⲁⲛ ⲉⲓⲥⲟⲟⲩⲛ ϫⲉ 
ⲡⲉⲧⲛⲁϯ ⲃⲉⲕⲉ ⲛⲛⲁⲉⲓⲟⲧⲉ ⲛⲁⲩ ϫⲉ ⲁⲩⲥⲁⲛⲟⲩϣⲛ ϩⲛ ⲟⲩⲥⲃⲱ ⲁⲩⲱ ⲁⲩϥⲓ 
ⲙⲡⲉⲛⲣⲟⲟⲩϣ ϩⲛ ⲟⲩϩⲓⲥⲉ ⲙⲛ ⲟⲩⲙⲕⲁϩ ϩⲛ ⲉⲡⲓⲥⲧⲏⲙⲏ ⲛⲓⲙ ⲙⲛ ϩⲱⲃ ⲛⲓⲙ 
ⲉⲧⲛⲁⲛⲟⲩϥ ϥⲛⲁϯ ϩⲱⲱϥ ⲛⲁⲓ ⲛⲧⲁⲗⲉϥⲗⲓϥⲉ ⲕⲟⲩⲓ ⲛⲃⲉⲕⲉ. ⲉⲧⲃⲉ ⲡⲁⲓ ϯⲛⲁ
ⲟⲩⲱϩ ⲉⲧⲟⲟⲧ ⲉⲉⲓⲣⲉ ⲛⲁⲡⲁⲧⲟⲟⲧ ⲉⲧⲣⲁϥⲓ ⲡⲣⲟⲟⲩϣ ⲙⲡϩⲱⲃ ⲉⲛⲧⲁ ⲡⲛⲟⲩⲧⲉ 
ϭⲁⲗⲱⲱϥ ⲉⲣⲟⲓ ⲛϩⲟⲩⲟ ⲇⲉ ⲉⲧⲣⲁϥⲓ ⲡⲓⲣⲟⲟⲩϣ ⲛⲛϩⲏⲕⲉ. ⲛⲉ ⲡⲉⲧⲉϣϣⲉ ⲇⲉ ⲡⲉ 
ⲉ [..] ⲕⲁⲧⲁⲫⲣⲟⲛⲉⲓ ⲙⲙⲱⲧⲛ ϩⲛ ⲧⲉⲧⲛⲭⲣⲓⲁ ⲛⲥⲁⲣⲕⲓⲕⲟⲛ ⲁⲗⲗⲁ ϯⲛⲁϩⲱⲛ 
 
ⲉⲧⲟⲟⲧϥ ⲙⲡϩⲗⲗⲟ ⲁⲩⲱ ⲉⲧⲟⲟⲧⲟⲩ ⲛⲛⲉⲧⲛⲥⲛⲏⲩ ⲧⲏⲣⲟⲩ ⲉⲧⲣⲉⲩϥⲓ ⲡⲉⲧⲛⲣⲟ
ⲟⲩϣ ϩⲛ ϩⲱⲃ ⲛⲓⲙ ϫⲉⲕⲁⲥ ⲛⲛⲉⲧⲛϭⲛ ϣⲁϫⲉ ⲉϫⲱ ⲛⲧⲱⲧⲛ ⲇⲉ ⲛⲉⲧⲣⲱϣⲉ 
ⲡⲉⲧⲛⲕⲣⲓⲙⲁ ⲉϩⲣⲁⲓ ⲉϫⲛ ϣⲉⲛⲟⲩⲧⲉ ⲁⲛ ⲟⲩⲇⲉ ⲡⲁⲡⲛⲟⲩⲧⲉ ⲟⲩⲇⲉ ⲛⲉⲥⲛⲏⲩ 
ⲧⲏⲣⲟⲩ ⲉⲧϥⲓ ⲙⲡⲉⲧⲛⲣⲟⲟⲩϣ. ⲓⲥ ⲇⲉ ⲟⲛ ⲉⲓⲣⲙϩⲉ ⲉⲃⲟⲗϩⲙ ⲡⲉⲙⲕⲁϩ ⲛϩⲏⲧ 
ⲉⲧⲛⲏⲩ ⲉϩⲣⲁⲓ ⲉϫⲱⲧⲛ ⲙⲡⲛⲁⲩ ⲛⲧⲉⲧⲛⲁⲛⲁⲅⲕⲏ ⲛⲧⲁⲓⲉⲓ ⲅⲁⲣ ⲛⲏⲧⲛ ϩⲁⲣⲟϥ 
ⲉⲩⲙⲛⲧⲙⲛⲧⲣⲉ ⲛⲁⲩ ⲁⲩⲱ ⲛⲧⲁⲓⲉⲓ ⲁⲛ ϣⲁⲣⲱⲧⲛ ϩⲛ ⲟⲩⲟⲩⲱϣ ⲙⲛ ⲟⲩ
ⲥⲱⲃⲉ ⲙⲛ ⲟⲩⲙⲛⲧⲁⲣⲅⲟⲥ ⲛⲑⲉ ⲉϣⲁⲩⲁⲡⲁⲧⲁ ⲛϩⲁϩ ϩⲛ ⲛⲉⲓϩⲃⲏⲩⲉ ⲛⲧⲉⲓⲙⲓⲛⲉ 
ⲁⲗⲗⲁ ⲛⲧⲁⲓⲉⲓ ϣⲁⲣⲱⲧⲛ ⲁⲩⲱ <pb xml:id="ⲥ︦ⲗ︦ⲃ︦"/> ⲁⲓϣⲁϫⲉ ⲛⲙⲙⲏⲧⲛ ϫⲉⲕⲁⲥ ⲉⲣⲉ 
ⲡϣⲁϫⲉ ⲙⲡϫⲟⲉⲓⲥ ϫⲱⲕ ⲉ<note note="2. fol. recto">3ⲃⲟⲗ</note> ϫⲉ ⲡⲉⲧⲛⲏⲓ ⲕⲏ ⲛⲏⲧⲛ ⲁⲩⲱ 
ⲟⲛ ϫⲉⲕⲁⲥ ⲉϥⲉⲁϩⲉ ⲣⲁⲧϥ ⲛϭⲓ ⲡϣⲁϫⲉ ⲙⲡⲁⲡⲟⲥⲧⲟⲗⲟⲥ ϫⲉ ⲡⲉⲧⲛⲥⲛⲟϥ 
ⲉϩⲣⲁⲓ ⲉϫⲛ ⲧⲉⲛⲁⲡⲉ ⲁⲩⲱ ⲟⲛ ϫⲉⲕⲁⲥ ⲉⲓⲉϣⲱ ⲉⲓⲟⲩⲁⲁⲃ ⲉⲃⲟⲗϩⲙ ⲡⲉⲧⲛ
ϩⲁⲡ ⲛⲧⲱⲧⲛ ⲧⲉⲧⲛⲣⲱϣⲉ. ⲡⲗⲏⲛ ⲕⲁⲧⲁ ⲑⲉ ⲉⲧⲉⲣⲉ ⲛⲁⲉⲓⲟⲧⲉ ⲛⲁⲕⲣⲓⲛⲉ ⲙⲙⲟⲓ 
 
ⲁⲛⲟⲕ ϩⲱ ϯⲛⲁϯ ϩⲁⲡ ⲉⲣⲱⲧⲛ ϩⲙ ⲡⲙⲁ ⲉⲧⲛⲛⲁⲃⲱⲕ ⲉⲣⲟϥ . ⲉⲧⲃⲉ ⲡⲁⲓ 
ϯϫⲱ ⲙⲙⲟⲥ ⲛⲏⲧⲛ ⲉⲃⲟⲗϩⲓⲧⲙ ⲡⲛⲟⲩⲧⲉ ϫⲉ ϯⲛⲁⲕⲱⲧⲉ ⲛⲥⲁ ⲡⲉⲧⲛⲥⲛⲟϥ 
ⲉⲃⲟⲗϩⲛ ⲛϭⲓϫ ⲛⲧⲉⲧⲟⲩⲙⲟⲩⲧⲉ ⲉⲣⲟⲥ ϫⲉ ⲙⲁⲁⲩ ϩⲁⲧⲉ ⲧⲏⲩⲧⲛ ⲙⲛ ⲧⲉⲧⲛⲏⲩ 
ⲙⲛⲛⲥⲱⲥ ⲁⲩⲱ ϯⲛⲁⲕⲱⲧⲉ ⲛⲥⲁ ⲡⲉⲧⲛⲥⲛⲟϥ ⲉⲃⲟⲗϩⲛ ⲛϭⲓϫ ⲛⲟⲩⲟⲛ ⲛⲓⲙ ⲉⲧⲉ 
ⲟⲩⲛ ⲣⲱⲙⲉ ϭⲁⲗⲱⲟⲩ ⲉⲣⲟⲟⲩ ϩⲁⲧⲛ ⲧⲏⲩⲧⲛ ⲁⲩⲱ ϯⲛⲁⲕⲱⲧⲉ ⲛⲥⲁ ⲡⲉⲧⲛ
ⲥⲛⲟϥ ⲉⲃⲟⲗϩⲓⲧⲟⲟⲧⲟⲩ ⲛⲛⲉⲧⲛⲉⲣⲏⲩ ⲁⲩⲱ ϯⲛⲁⲕⲱⲧⲉ ⲛⲥⲁ ⲡⲉⲥⲛⲟϥ ⲛⲧⲟⲩⲉⲓ 
ⲧⲟⲩⲉⲓ ⲙⲙⲱⲧⲛ ⲉⲃⲟⲗϩⲓⲧⲟⲟⲧⲥ ⲙⲙⲓⲛ ⲙⲙⲟⲥ ϫⲓⲛ ⲡⲉⲧⲛⲛⲟϭ ϣⲁ ⲡⲉⲧⲛ
ⲕⲟⲩⲓ ⲁⲩⲱ ϫⲓⲛ ⲧⲉⲧⲥⲏϭ ϣⲁ ⲧⲉⲧⲉⲟⲩⲛ ϭⲟⲙ ⲙⲙⲟⲥ ⲉϫⲉⲕ ⲟⲩϩⲱⲃ ⲉⲃⲟⲗ 
ⲁⲩⲱ ⲉϣϫⲉ ⲁⲛⲟⲕ ⲡⲉⲧⲉ ⲟⲩⲛ ⲟⲩⲟⲛ ⲉⲣⲟⲓ ϫⲉ ⲁⲓⲉⲓ ϣⲁⲣⲱⲧⲛ ⲛⲟⲩⲥⲟⲡ ⲁⲩⲱ 
ⲥⲛⲁⲩ ⲁⲩⲱ ϣⲟⲙⲧ ⲁⲓϣⲁϫⲉ ⲛⲙⲙⲏⲧⲛ ϩⲛ ⲧⲁⲧⲁⲡⲣⲟ ⲙⲁⲣⲓϣⲱⲡⲉ ⲉⲧⲉ 
<note note="verso">ⲧⲛϯ</note> ϩⲁⲡ ⲉⲣⲟⲓ ϩⲙ ⲡⲙⲁ ⲉⲧⲙⲙⲁⲩ ⲁⲩⲱ ⲉϣϫⲉ ⲛⲧⲱⲧⲛ ⲡⲉⲧⲉ 
 
ⲟⲩⲛ ⲟⲩⲟⲛ ⲉⲣⲱⲧⲛ ϫⲉ ⲁⲓⲉⲓ ϣⲁⲣⲱⲧⲛ ⲉⲁⲛⲥⲙⲓⲛⲉ ⲛⲟⲩⲇⲓⲁⲑⲏⲕⲏ ⲙⲡⲉⲙⲧⲟ 
ⲉⲃⲟⲗ ⲙⲡϫⲟⲉⲓⲥ ⲓ︦ⲥ︦ ⲉϥϩⲙⲟⲟⲥ ⲉϫⲙ ⲡⲉⲑⲣⲟⲛⲟⲥ ⲙⲡⲉϥⲉⲟⲟⲩ ⲉⲓⲧⲉ ⲅⲁⲣ ⲉⲓⲥⲏϣ 
ⲉⲓⲧⲉ ⲉⲓⲧⲙⲁⲉⲓⲏⲩ ⲧⲁⲛⲁⲅⲕⲏ ⲅⲁⲣ ⲉⲣⲟⲓ ⲧⲉ ⲉⲧⲣⲁϯ ϩⲁⲡ ⲉⲧⲟⲩⲉⲓ ⲧⲟⲩⲉⲓ 
ⲙⲙⲱⲧⲛ ⲙⲡⲉϥⲙⲧⲟ ⲉⲃⲟⲗ ϫⲉ ⲙⲡⲓϯⲥⲟ ⲉⲉⲓ ϣⲁⲣⲱⲧⲛ ⲛⲧⲁϣⲁϫⲉ ⲛⲙ
ⲙⲏⲧⲛ ϩⲛ ⲧⲁⲧⲁⲡⲣⲟ ⲁⲩⲱ ⲛⲧⲱⲧⲛ ϩⲱⲧⲧⲏⲩⲧⲛ ϩⲁⲡⲥ ⲅⲁⲣ ⲉⲣⲱⲧⲛ ⲡⲉ ⲉⲧⲣⲉ 
ⲧⲟⲩⲉⲓ ⲧⲟⲩⲉⲓ ⲙⲙⲱⲧⲛ ϫⲓ ⲕⲁⲧⲁ ⲛⲉⲥϩⲃⲏⲩⲉ ⲙⲡⲉϥⲙⲧⲟ ⲉⲃⲟⲗ. ⲙⲙⲟⲛ ⲣⲱ 
ⲉⲃⲟⲗ ⲙⲡⲁϣⲁⲓ ⲛⲧⲃϣⲉ ⲉⲧⲥⲱⲣⲙ ⲙⲡⲉⲧⲛⲡⲛ︦ⲁ︦ ⲟⲩⲛ ϣⲁϫⲉ ⲛⲧⲉⲓϩⲉ ϩⲙ ⲡⲉⲧⲛ
ϩⲏⲧ ⲉⲧⲣⲉ ⲧⲛϭⲱϣⲧ ⲉϩⲟⲩⲛ ⲉⲡϩⲟ ⲙⲡϫⲟⲉⲓⲥ ⲓ︦ⲥ︦ ⲙⲛ ⲡϩⲟ ⲛⲛⲉϥⲡⲉⲧⲟⲩⲁⲁⲃ 
ⲧⲏⲣⲟⲩ ⲏ ⲉϩⲟⲩⲛ ⲉϩⲣⲁⲩ ⲛⲛⲉⲛⲉⲓⲟⲧⲉ ⲛⲁⲓ ⲉⲛⲧⲁⲩⲥⲉⲩϩ ⲧⲏⲩⲧⲛ ⲉϩⲟⲩⲛ ϫⲉ
ⲕⲁⲥ ⲉⲩⲉⲛⲁⲩ ⲉⲣⲱⲧⲛ ϩⲛ ⲟⲩⲣⲁϣⲉ ⲧⲉⲛⲟⲩ ⲇⲉ ϩⲱⲱϥ ⲧⲉⲧⲛϣⲟⲟⲡ ⲛⲁⲩ 
ⲛⲛⲟϭⲛⲉϭ ⲙⲛ ⲟⲩⲙⲕⲁϩ ⲛϩⲏⲧ ϩⲣⲁⲓ ϩⲛ ⲙⲡⲏⲩⲉ ⲕⲁⲓ ⲅⲁⲣ ⲁⲩⲃⲱⲕ ⲉⲃⲟⲗ
ϩⲓⲧⲟⲟⲧⲛ ⲉⲩⲙⲟⲕϩ ⲛϩⲏⲧ ⲉⲙⲁⲧⲉ ⲉⲧⲃⲉ ⲧⲏⲩⲧⲛ ⲉⲧⲃⲉ ϫⲉ ⲧⲉⲧⲛϩⲓⲏ ϣⲟⲟⲡ 
ⲁⲛ ⲉⲩⲥⲟⲟⲩⲧⲛ ⲟⲩⲧⲉ ⲉⲩⲧⲃⲃⲟ ⲕⲁⲧⲁ ⲑⲉ ⲉⲧⲥⲏϩ. ⲏ ⲥϩⲙ ⲡⲉⲧⲛϩⲏⲧ ⲉⲛⲁⲩ 
 
ⲉⲣⲟⲛ ⲕⲁⲧⲁ ⲑⲉ ⲉⲧⲛⲟⲩⲁϣ ⲛⲁⲩ ⲉⲣⲱⲧⲛ ⲉϣϫⲉ ϩⲉ ⲉⲓⲉ ⲉⲧⲃⲉ ⲟⲩ ⲙⲡⲉⲧⲛϯ 
ϩⲧⲏⲧⲛ ⲉⲡⲁϣⲁϫⲉ ⲡⲁⲓ ⲛⲧⲁⲓϫⲟⲟϥ ⲛⲏⲧⲛ ϩⲛ ⲧⲁⲧⲁⲡⲣⲟ ⲉⲧⲉⲧⲛⲥⲱⲧⲙ ⲧⲏⲣⲧⲡ 
ϫⲉ ⲙⲡⲣ ϩⲉⲡ ⲗⲁⲁⲩ ⲉⲣⲟⲛ ϩⲁⲧⲛ ⲧⲏⲩⲧⲛ ⲁⲗⲗⲁ ⲧⲛⲛⲟⲟⲩϥ ⲛⲁⲛ <pb xml:id="ⲥ︦ⲗ︦ⲇ︦"/> 
ⲛⲧⲛⲇⲓⲁⲕⲣⲓⲛⲉ ⲙⲙⲟϥ ⲉⲓⲧⲉ ⲛⲧⲟⲟⲧⲟⲩ ⲛⲛⲉⲧⲛϩⲗⲗⲟⲓ ⲉⲧⲧⲏϣ ⲛⲏⲧⲛ ⲏ ⲛⲧⲟ
ⲟⲧⲟⲩ ⲛⲛⲉⲧⲏⲡ ⲧⲏⲣⲟⲩ ⲉⲣⲱⲧⲛ ⲉⲧⲛⲏⲩ ⲛⲏⲧⲛ. ⲉⲧⲃⲉ ⲟⲩ ⲉⲩⲁⲙⲁϩⲧⲉ ⲙⲙⲱⲧⲛ 
ⲉⲧⲙϫⲱ ⲉⲣⲟⲛ ⲙⲡⲉⲧϣⲟⲟⲡ ϩⲁⲧⲛ ⲧⲏⲩⲧⲛ ⲙⲏ ⲛⲥⲁⲃⲏⲗ ⲁⲛ ϫⲉ ϥⲧⲁⲗⲏⲩ ⲁⲛ 
ⲉϩⲣⲁⲓ ⲉϫⲙ ⲡⲉⲧⲛⲡⲛ︦ⲁ︦ ⲉⲧⲣⲉⲧⲛϭⲱϣⲧ ⲉϩⲟⲩⲛ ⲉϩⲣⲛ ⲛⲉⲧⲛϣⲏⲣⲉ ⲙⲛ ⲛⲉⲧⲛ 
ⲥⲛⲏⲩ ⲙⲛ ⲛⲉⲧⲛϩⲟⲟⲩⲧ ⲙⲛ ⲛⲉⲧⲛⲉⲓⲟⲧⲉ ⲙⲛ ⲛⲉⲧⲏⲡ ⲧⲏⲣⲟⲩ ⲉⲣⲱⲧⲛ ⲁⲩⲱ 
ⲛⲙⲙⲁⲛ ⲧⲏⲣⲛ ϩⲓ ⲟⲩⲥⲟⲡ ϩⲙ ⲡⲙⲁ ⲉⲧⲉ ⲙⲉⲩⲡⲱⲣϫ ϩⲟⲟⲩⲧ ⲉⲃⲟⲗ ϩⲓ 
ⲥϩⲓⲙⲉ ⲁⲩⲱ ϩⲙ ⲡⲙⲁ ⲉⲧⲉⲣⲉ ⲡⲉⲛϩⲱⲃ ⲁⲩⲱ ⲡⲱⲧⲛ ⲛⲁⲟⲩⲱⲛϩ ⲉⲃⲟⲗ ⲙⲙⲁⲩ 
ⲛⲑⲉ ⲉⲧϥⲟ ⲙⲙⲟⲥ ⲁⲩⲱ ϩⲙ ⲡⲙⲁ ⲉⲧⲉⲣⲉ ⲡϩⲱⲃ ⲛⲛⲁⲓ ⲛⲁⲟⲩⲱⲛϩ ⲉⲃⲟⲗ ⲉϥⲟ 
ⲛⲕⲁⲕⲉ ⲁⲩⲱ ⲛⲧⲟⲟⲩ ϩⲱⲟⲩ ⲛⲥⲉϣⲱⲡⲉ ⲉⲩⲉⲓⲛⲉ ⲙⲙⲟϥ ϩⲛ ⲟⲩϭⲟⲥⲙ ⲙⲛ 
ⲟⲩⲕⲣⲙⲧⲥ ⲁⲩⲱ ϩⲙ ⲡⲙⲁ ⲉⲧⲉⲣⲉ ⲡϩⲱⲃ ⲛⲛⲓⲕⲟⲟⲩⲉ ⲛⲁϣⲱⲡⲉ ⲉϥⲟ ⲛⲟⲩⲟⲉⲓⲛ 
ⲁⲩⲱ ⲛⲧⲟⲟⲩ ϩⲱⲟⲩ ⲛⲥⲉϣⲱⲡⲉ ⲉⲩⲣ ⲟⲩⲟⲉⲓⲛ ⲛⲑⲉ ⲙⲡⲟⲩⲟⲉⲓⲛ ⲕⲁⲧⲁ ⲑⲉ 
ⲉⲧⲥⲏϩ. ⲏ ⲙⲙⲟⲛ ⲛⲧⲟϥ ⲉⲥϩⲙ ⲡⲉⲧⲛϩⲏⲧ ⲉⲧⲣⲉ ⲧⲟⲩⲉⲓ ⲧⲟⲩⲉⲓ ⲙⲙⲱⲧⲛ ϭⲱϣⲧ 
 
ⲉϩⲟⲩⲛ ⲉϩⲣⲙ ⲡϩⲟ ⲛⲧⲉⲧϩⲓⲧⲟⲩⲱⲥ ϩⲙ ⲡⲙⲁ ⲉⲧⲛⲛⲁⲃⲱⲕ ⲉⲙⲁⲩ. ⲉϣϫⲉ ⲥⲉ 
ⲉⲓⲉ ⲉⲧⲃⲉ ⲟⲩ ⲉⲣⲉ ⲧⲟⲩⲉⲓ ⲧⲟⲩⲉⲓ ⲙⲙⲱⲧⲛ ⲙⲟⲟϣⲉ ϩⲛ ⲟⲩⲕⲣⲟϥ ⲛⲧⲟ ⲙⲉⲛ ϫⲉ 
ϯⲛⲁϫⲱ ⲁⲛ ⲛⲧⲁⲓ ⲛⲧⲕⲁⲕⲓⲁ ⲉⲧϩⲙ ⲡⲁϩⲏⲧ ⲉϩⲟⲩⲛ ⲉⲣⲟⲥ ⲁⲩⲱ ⲧⲉⲓⲕⲉⲟⲩⲉⲓ 
ϫⲉ ⲛϯⲛⲁⲧⲁⲙⲟ ⲁⲛ ⲉⲡⲁⲙⲟⲥⲧⲉ ⲉⲧϩⲙ <note note="sic exit">.</note> 
 
ⲭ︦ⲱ︦ⲓ︦ⲓ︦ⲓ︦ 

<pb xml:id="ⲁ︦"/> ⲡⲉⲧϩⲙⲟⲟⲥ ϩⲓ ⲡⲉϥⲑⲣⲟⲛⲟⲥ ⲓ︦ⲥ︦ ⲡϣⲏⲣⲉ ⲙⲡⲛⲟⲩⲧⲉ ⲡⲉⲧⲕⲣⲓⲛⲉ ⲛⲧⲇⲓ
ⲕⲁⲓⲟⲥⲩⲛⲏ ⲕⲣⲓⲛⲉ ϩⲛ ⲧⲙⲏⲧⲉ ⲛⲟⲩⲣⲱⲙⲉ ⲛⲁⲧⲥⲃⲱ ⲏ ⲟⲩⲥϩⲓⲙⲉ ⲙⲛ ⲧⲙⲏⲧⲉ 
ⲛϩⲉⲛ ⲣⲱⲙⲉ ⲉⲩϯ ⲛϩⲧⲏⲩ ⲉⲛⲉⲕϣⲁϫⲉ ⲙⲛ ⲛⲉⲕⲉⲛⲧⲟⲗⲏ ⲁⲩⲱ ⲉⲩⲙⲟⲕϩ ⲛϩⲏⲧ 
ⲉⲙⲁⲧⲉ ⲉϫⲛ ⲛⲉⲧⲟⲃϣ ⲙⲙⲟⲟⲩ ⲉⲛⲉⲕϣⲁϫⲉ ⲙⲛ ⲛⲉⲕⲉⲛⲧⲟⲗⲏ ⲉⲩⲥⲟⲟⲩⲛ 
ϩⲱⲥⲧⲉ ⲉⲧⲣⲉⲩϫⲟⲟⲥ ⲣⲱⲟⲩ ⲉⲩⲗⲩⲡⲉⲓ ϫⲉ ⲁⲩⲙⲕⲁϩ ⲛϩⲏⲧ ⲁⲙⲁϩⲧⲉ ⲙⲙⲟⲓ 
ⲉⲧⲃⲉ ⲛⲣⲉϥⲣ ⲛⲟⲃⲉ ⲉⲧⲕⲱ ⲛⲥⲱⲟⲩ ⲙⲡⲉⲕⲛⲟⲙⲟⲥ ⲏ ⲡⲉⲕⲣⲁⲛ ⲧⲉⲛⲟⲩ [....] ⲙⲏⲣ 
ϩⲛ [.....] ⲟⲩⲱϣ ⲙⲡⲉϭⲃⲟⲓ ⲙⲡⲣⲉϥⲣ ⲛⲟⲃⲉ ⲙⲛ ⲡⲡⲟⲛⲏⲣⲟⲥ ⲛⲇⲁⲓⲙⲟⲛⲓⲟⲛ. 
ⲛⲅⲃⲟⲏⲑⲉⲓ ⲉⲛⲉⲧϥϫⲓ ⲙⲙⲟⲟⲩ ⲛϭⲟⲛⲥ ϩⲛ ⲙⲛⲧⲁⲧⲥⲱⲧⲙ ⲛⲓⲙ ⲁⲣⲓ ⲡⲙⲉⲉⲩⲉ 
ⲛⲛⲉⲕⲙⲛⲧϣⲁⲛ ϩⲧⲏϥ ⲡϫⲟⲉⲓⲥ ⲁⲩⲱ ⲛⲉⲕⲛⲁ ϫⲉ ⲥⲉϣⲟⲟⲡ ϫⲓⲛ ⲉⲛⲉϩ. ⲙⲡⲣ
ϩⲱⲡ ⲙⲡⲉⲕⲙⲁⲁϫⲉ ⲉⲡⲥⲟⲡⲥ ⲏ ⲡⲧⲱⲃϩ ⲙⲡⲣⲱⲙⲉ ⲡⲁⲓ ⲉⲧⲉⲣⲉ ⲛⲉϥⲟⲩⲟϭⲉ 
ⲟ ⲛⲃⲟ ⲛⲛⲣⲙⲉⲓⲟⲟⲩⲉ ⲛⲛⲉϥⲃⲁⲗ. ⲧⲱⲟⲩⲛ ⲡϫⲟⲓⲥ ⲙⲡⲣⲧⲣⲉ ⲡⲣⲱⲙⲉ ⲛⲥⲁⲧⲁ
ⲛⲁⲥ ϭⲙϭⲟⲙ ⲙⲡⲣⲧⲣⲉ ⲧⲉⲕⲃⲟⲏ<pb xml:id="ⲃ︦"/> [......] ⲉ ⲙⲙⲟⲛ [.....] ⲧⲉ ⲛϥⲧⲱⲣⲡ 
ⲛⲧⲉⲛⲯⲩⲭⲏ ⲛⲑⲉ ⲛⲟⲩⲙⲟⲩⲓ ⲉⲙⲛ ⲡⲉⲧⲥⲱⲧⲉ ⲟⲩⲧⲉ ⲙⲛ ⲡⲉⲧⲛⲟⲩϩⲙ. ⲙⲡⲣⲕⲱ 
 
ⲛⲥⲱⲕ ⲛⲛⲉϩⲃⲏⲩⲉ ⲛⲛⲉⲕϭⲓϫ ⲙⲡⲣⲣ ⲡⲱⲃϣ ⲙⲡϩⲏⲕⲉ ϣⲁ ⲃⲟⲗ ⲙⲡⲣϭⲱⲛⲧ 
ⲉⲣⲟⲓ ⲡϫⲟⲉⲓⲥ ⲡⲁⲅⲁⲑⲟⲥ ⲛⲧⲁϣⲁϫⲉ ϩⲛ ⲧⲁⲁⲛⲁⲅⲕⲏ ⲛⲙⲕⲁϩ ⲛϩⲏⲧ ⲉⲓϣⲟⲟⲡ 
ϩⲙ ⲡⲛⲟⲩϭⲥ ⲛⲧⲁⲯⲩⲭⲏ. ⲉϣϫⲉ ⲕϫⲱ ⲙⲙⲟⲥ ϩⲛ ⲛⲉⲕⲡⲉⲧⲟⲩⲁⲁⲃ ⲙⲡⲣⲟ
ⲫⲏⲧⲏⲥ ϫⲉ ⲙⲡⲉ ⲡⲁⲗⲁⲟⲥ ⲥⲱⲧⲙ ⲉⲧⲁⲥⲙⲏ ⲡⲓ︦ⲏ︦ⲗ︦ ⲙⲡϥϯ ϩⲧⲏϥ ⲉⲣⲟⲓ ⲉⲓⲉ 
ⲛⲓⲙ ⲧⲉⲛⲟⲩ ⲡⲉⲧⲛⲁⲥⲱⲧⲙ ⲛⲥⲁ ⲡⲁⲓ ⲉ [..] ⲱϣ ⲉϩⲣⲁⲓ ⲉⲣⲟⲕ ϩⲛ ⲟⲩⲗⲩⲡⲏ. 
ⲉϣϫⲉ ⲕⲛⲁϯ ϩⲁⲡ ⲉⲣⲟⲛ ϫⲉ ⲙⲡⲛⲟⲩⲱϣ ⲉⲥⲱⲧⲙ ⲛⲥⲱⲕ ⲛϣⲟⲣⲡ ϫⲉ ⲉⲛⲛⲁ
ⲟⲩⲱϣ ⲉⲥⲱⲧⲙ ⲛⲥⲁ ⲡⲉⲡⲣⲟⲫⲏⲧⲏⲥ ⲓⲉⲍⲉⲕⲓⲏⲗ ⲡⲉⲧⲉ ⲙⲡϥⲥⲱⲧⲙ ⲛⲥⲁ ⲡⲉ
ⲡⲣⲟⲫⲏⲧⲏⲥ ⲛⲧⲁϥⲣ ϣⲟⲣⲡ ⲛⲁⲧⲥⲱⲧⲙ ⲛⲥⲱⲕ ⲛⲑⲉ ⲉⲛⲧⲁϥϫⲟⲟⲥ ϫⲉ ⲡϫⲟⲉⲓⲥ 
ⲙⲡⲟⲩⲱϣ ⲉⲥⲱⲧⲙ ⲛⲥⲱⲕ ϫⲉ ⲛⲥⲉⲟⲩⲱϣ ⲁⲛ ⲉⲥⲱⲧⲙ ⲛⲥⲱⲓ ⲉⲓⲉ ⲟⲩⲟⲉⲓ ⲛⲁⲓ 
ⲁⲩⲱ ⲟⲩⲟⲉⲓ ⲛⲣⲱⲙⲉ ⲛⲓⲙ ⲉⲧⲉ ⲙⲡⲟⲩⲣ ϩⲛⲁⲩ ⲉⲥⲱⲧⲙ <pb xml:id="ⲅ︦"/> ⲛⲥⲱⲕ ϫⲉ 
ⲙⲡⲟⲩⲣ ϩⲛⲁⲩ ⲉⲥⲱⲧⲙ ⲉⲧⲉⲥⲃⲱ ⲛⲛⲉⲧϩⲓⲧⲟⲩⲱⲟⲩ ⲉⲃⲟⲗϫⲉ ⲛⲉⲧⲟⲩⲱϣ ⲉⲥⲱⲧⲙ 
ⲛⲥⲱⲕ ϣⲟⲩⲣ ϩⲛⲁⲩ ⲟⲛ ⲉⲥⲱⲧⲙ ⲛⲥⲁ ⲛⲉⲧϩⲓⲧⲟⲩⲱⲟⲩ ⲉⲩⲥⲟⲟⲩⲛ ϫⲉ ⲛϣⲁϫⲉ 
ⲉⲧϥϫⲱ ⲙⲙⲟⲟⲩ ⲛⲁ ⲡϫⲟⲉⲓⲥ ⲛⲉ. ⲉϣϫⲉ ⲕⲛⲁⲕⲣⲓⲛⲉ ϩⲛ ⲧⲉⲛⲙⲏⲧⲉ ⲙⲛ 
 
ⲧⲙⲏⲧⲉ ⲛⲛⲉⲕⲙⲁⲕⲁⲣⲓⲟⲥ ⲛⲁⲡⲟⲥⲧⲟⲗⲟⲥ ⲛⲧⲉⲓϩⲉ ϫⲉ ⲉϣϫⲉ ⲁⲩϩⲁⲣⲉϩ ⲉⲡⲁ
ϣⲁϫⲉ ⲥⲉⲛⲁϩⲁⲣⲉϩ ⲟⲛ ⲉⲡⲱⲧⲛ ⲉⲓⲉ ⲟⲩⲟⲉⲓ ⲛⲁⲓ ⲁⲩⲱ ⲟⲩⲟⲉⲓ ⲛⲣⲱⲙⲉ ⲛⲓⲙ 
ⲉⲧⲉ ⲛⲥⲉϩⲁⲣⲉϩ ⲁⲛ ⲉⲛⲉⲕϣⲁϫⲉ ϫⲉ ⲉⲩⲉϩⲁⲣⲉϩ ⲉⲛⲁ ⲛⲉⲕⲡⲉⲧⲟⲩⲁⲁⲃ ⲉϣϫⲉ 
ⲕⲁⲧⲁ ⲛⲉⲓϣⲁϫⲉ ⲡⲉⲧⲟⲩⲱϣ ⲁⲛ ⲉⲥⲱⲧⲙ ⲛⲥⲁ ⲡⲛⲟⲩⲧⲉ ⲛϥⲟⲩⲱϣ ⲁⲛ ⲉⲥⲱⲧⲙ 
ⲛⲥⲁ ⲡⲉⲡⲣⲟⲫⲏⲧⲏⲥ ⲁⲩⲱ ⲉϣϫⲉ ⲡⲉⲧⲙⲡϥϩⲁⲣⲉϩ ⲉⲡⲉϥϣⲁϫⲉ ⲛϥⲛⲁϩⲁⲣⲉϩ 
ⲁⲛ ⲉⲛϣⲁϫⲉ ⲙⲡⲁⲡⲟⲥⲧⲟⲗⲟⲥ ⲏ ⲛⲁⲡⲟⲥⲧⲟⲗⲟⲥ ⲧⲏⲣⲟⲩ ⲡⲁⲗⲓⲛ ⲟⲛ ⲉϣϫⲉ ⲡⲉⲧ
ⲟⲩⲱϣ ⲉⲥⲱⲧⲙ ⲛⲥⲁ ⲡϫⲟⲉⲓⲥ ϣⲁϥⲥⲱⲧⲙ ⲟⲛ ⲛⲥⲁ ⲡⲉⲡⲣⲟⲫⲏⲧⲏⲥ ⲁⲩⲱ ⲡⲉⲧ
ϩⲁⲣⲉϩ ⲉⲡⲉϥϣⲁϫⲉ ϣⲁϥϩⲁⲣⲉϩ ⲟⲛ ⲉⲛⲁ ⲛⲁⲡⲟⲥⲧⲟⲗⲟⲥ ⲁⲩⲱ ⲉϣϫⲉ ⲡⲉⲧⲉ 
ⲛϩⲛⲁϥ ⲁⲛ ⲉⲥⲱⲧⲙ ⲛⲥⲁ ⲡϫⲟⲉⲓⲥ ⲛϥⲛⲁⲥⲱ<pb xml:id="ⲇ︦"/>ⲧⲙ ⲁⲛ ⲛⲥⲁ ⲕⲉⲟⲩⲁ ⲁⲩⲱ 
ⲉϣϫⲉ ⲡⲉⲧⲟⲩⲱϣ ⲉⲥⲱⲧⲙ ⲛⲥⲁ ⲡϫⲟⲉⲓⲥ ϣⲁϥⲥⲱⲧⲙ ⲛⲥⲁ ⲡⲣⲱⲙⲉ ⲉⲧϫⲱ 
ⲛⲧⲙⲉ ⲛⲁϥ ⲁⲩⲱ ⲡⲉⲧϩⲁⲣⲉϩ ⲉⲛϣⲁϫⲉ ⲙⲡⲛⲟⲩⲧⲉ ϣⲁϥϩⲁⲣⲉϩ ⲟⲛ ⲉⲛⲁ ⲡⲉⲧ
ⲧⲱⲃⲥ ⲙⲙⲟϥ ⲉϩⲟⲩⲛ ⲉⲧⲉⲛⲧⲟⲗⲏ ⲙⲡⲛⲟⲩⲧⲉ ⲉⲓⲉ ⲡⲉⲧⲉⲓⲣⲉ ⲟⲛ ⲙⲡⲡⲟⲛⲏⲣⲟⲛ 
ϥⲛⲁϫⲓ ⲙⲡⲥⲁϩⲟⲩ ⲛⲛⲉϥⲛⲟⲃⲉ ⲙⲛ ⲡⲉϫⲡⲓⲟ ⲛⲛⲉϥⲙⲛⲧⲁⲥⲉⲃⲏⲥ ⲙⲡⲙⲧⲟ 
ⲉⲃⲟⲗ ⲙⲡⲛⲟⲩⲧⲉ ⲁⲩⲱ ⲡⲉⲧⲉⲓⲣⲉ ⲟⲛ ⲙⲡⲁⲅⲁⲑⲟⲛ ϥⲛⲁϫⲓ ⲙⲡⲉⲥⲙⲟⲩ ⲛⲛⲉϥ
ⲡⲉⲧⲛⲁⲛⲟⲩⲟⲩ ⲙⲛ ⲡⲧⲁⲉⲓⲟ ⲛⲛⲉϥⲇⲓⲕⲁⲓⲟⲥⲩⲛⲏ ⲉⲛⲧⲁϥⲁⲁⲩ ϩⲛ ⲧⲉϥϩⲩⲡⲟ
ⲧⲁⲅⲏ ⲙⲡⲉⲙⲧⲟ ⲉⲃⲟⲗ ⲙⲡⲛⲟⲩⲧⲉ. ⲡⲉⲧⲛⲁⲥⲱϣϥ ⲛⲛⲉⲕϣⲁϫⲉ ⲉⲧⲙⲧⲣⲉⲩ
 
ϩⲁⲣⲉϩ ⲉⲣⲟⲟⲩ ⲕⲛⲁⲉⲓⲛⲉ ⲙⲡⲉⲩⲥⲱϣϥ ⲉϩⲣⲁⲓ ⲉϫⲱⲟⲩ ⲧⲉⲛⲟⲩ ⲙⲡⲉⲩⲱⲛϩ 
ⲛⲑⲉ ⲛⲟⲩⲙⲟⲟⲩ ⲉϥⲥⲱⲕ ⲕⲁⲧⲁ ⲡⲉⲧⲥⲏϩ ϫⲉ ⲁ ⲡϫⲟⲉⲓⲥ ⲟⲩⲱϭⲡ ⲛⲛⲛⲁⲁϫⲉ 
ⲛⲙⲙⲟⲩⲓ ⲁϥⲥⲟϣϥⲟⲩ ⲛⲑⲉ ⲛⲟⲩⲙⲟⲟⲩ ⲉϥⲥⲱⲕ ϥⲛⲁⲥⲱⲙⲧ ⲛⲧⲉϥⲡⲓⲧⲉ ϣⲁⲛ
ⲧⲟⲩⲣ ϭⲱⲃ. ⲙⲏ ⲟⲩⲛ ϭⲉ ⲡⲓⲧⲉ ⲉϥϫⲟⲗⲕ ⲏ ⲉϥϩⲏⲕ ⲛϩⲟⲩⲟ ⲉⲧⲟⲣⲅⲏ ⲙⲡⲛⲟⲩⲧⲉ.
ⲙⲏ ⲟⲩⲛ ϭⲉ <pb xml:id="ⲉ︦"/> ⲉⲙⲟⲩⲓ ⲉϥϩⲙϩⲙ ⲛⲑⲉ ⲛⲛⲉⲧⲥⲱϣϥ ⲛⲛⲉϥϣⲁϫⲉ. ⲙⲏ ⲟⲩⲛ 
ϭⲉ ⲥⲱϣϥ ⲙⲡⲣⲱⲙⲉ ⲛⲥⲁ ⲧⲣⲉ ⲡⲛⲟⲩⲧⲉ ⲥⲁϩⲱϥ ⲉⲃⲟⲗ ⲙⲙⲟϥ ⲉⲛϥⲥⲟⲟⲩⲛ 
ⲁⲛ ⲛⲑⲉ ⲛⲧⲁϥⲥⲁϩⲱϥ ⲉⲃⲟⲗ ⲛⲥⲁⲟⲩⲗ ⲡⲣⲣⲟ ⲙⲡⲓ︦ⲏ︦ⲗ︦ ⲙⲡⲉϥⲉⲓⲙⲉ ⲛⲉⲣⲉ 
ⲡⲉⲧⲙⲙⲁⲩ ⲙⲉⲉⲩⲉ ϫⲉ ⲡⲧⲁⲗⲉ ⲑⲩⲥⲓⲁ ⲉϩⲣⲁⲓ ⲙⲡⲛⲟⲩⲧⲉ ⲥⲟⲧⲡ ⲛϩⲟⲩⲟ ⲉⲥⲱⲧⲙ 
ⲛⲥⲁ ⲧⲉϥϩⲣⲟⲟⲩ ⲉⲧⲃⲉ ⲡⲁⲓ ⲟⲩ ⲙⲟⲛⲟⲛ ϫⲉ ⲁ ⲡϫⲟⲉⲓⲥ ϥⲓ ⲛⲧⲙⲛⲧⲉⲣⲟ ⲛⲧⲟⲟⲧϥ 
ⲁϥⲧⲁⲁⲥ ⲙⲡⲉⲧϩⲓⲧⲟⲩⲱϥ ⲉⲧⲛⲁⲛⲟⲩϥ ⲉⲣⲟϥ ⲛⲑⲉ ⲉⲧⲥⲏϩ ⲁⲗⲗⲁ ⲁϥⲡⲁⲣⲁⲇⲓ
ⲇⲟⲩ ⲙⲙⲟϥ ⲉϩⲣⲁⲓ ⲉⲧⲟⲟⲧϥ ⲙⲡⲉⲙⲗⲁϩ ⲛⲛⲁⲗⲗⲟⲫⲩⲗⲟⲥ ⲉⲃⲟⲗϫⲉ ⲁϥⲁ
ⲙⲉⲗⲉⲓ ⲉⲡⲉϩⲙⲟⲧ ⲉⲛⲧⲁⲩⲧⲁⲁϥ ⲛⲁϥ ϩⲓⲧⲙ ⲡⲛⲟⲩⲧⲉ ⲁⲩⲱ ⲁϥⲕⲱ ⲛⲥⲱϥ 
ⲛⲧⲉⲛⲧⲟⲗⲏ ⲙⲡⲉⲡⲣⲟⲫⲏⲧⲏⲥ ⲥⲁⲙⲟⲩⲏⲗ. ⲛⲉⲧⲛⲁϯ ϣⲓⲡⲉ ⲛⲁⲕ ⲙⲛ ⲛⲉⲕϣⲁϫⲉ 
ⲕⲛⲁϯ ϣⲓⲡⲉ ⲛⲛⲉⲧⲙⲙⲁⲩ ⲉⲕϣⲁⲛⲉⲓ ϩⲙ ⲡⲛⲟϭ ⲛⲉⲟⲟⲩ ⲛⲧⲉⲕⲙⲛⲧⲉⲣⲟ ⲉⲣⲉ 
ⲛⲉⲕⲁⲅⲅⲉⲗⲟⲥ ⲛⲙⲙⲁⲕ. ⲛⲉⲧⲛⲁⲱⲡ ⲉⲡⲧⲱϩ ⲏ ⲛⲉⲧⲛⲁϣⲱⲡⲉ ⲛⲧⲱϩ ⲕⲛⲁⲥⲟ
 
ϩⲟⲩⲱⲣⲟⲩ ⲁⲩⲱ ⲕⲛⲁⲣⲟⲕϩⲟⲩ ⲧⲏⲣⲟⲩ ϩⲛ ⲟⲩⲕⲱϩⲧ ⲉⲙⲉϥⲱϣⲙ ⲛⲑⲉ 
ⲛⲧⲁⲕϫⲟⲟⲥ ϩⲓⲧⲛ ⲛⲉⲕϣⲁϫⲉ ⲛⲁⲧⲡⲱ<pb xml:id="︦ϝ︦"/>ⲱⲛⲉ ⲛⲉⲧⲛⲁⲱⲡ ⲉⲡⲉⲥⲟⲩⲟ ⲏ ⲛⲉⲧ
ⲛⲁϣⲱⲡⲉ ⲛⲥⲟⲩⲟ ⲕⲛⲁⲥⲟⲟⲩϩⲟⲩ ⲉⲣⲟⲟⲩ ⲉϩⲟⲩⲛ ⲉⲛⲉⲕⲁⲡⲟⲑⲏⲕⲏ. ⲉϣϫⲉ ⲕϫⲱ 
ⲙⲙⲟⲥ ϩⲙ ⲡⲉⲡⲣⲟⲫⲏⲧⲏⲥ ⲏⲥⲁⲓⲁⲥ ϫⲉ ⲁⲛⲟⲕ ⲡⲉ ⲁⲩⲱ ⲙⲡⲓϣⲓⲃⲉ ⲁⲛⲟⲕ ⲡⲉ 
ϫⲓⲛ ⲛϣⲟⲣⲡ ⲁⲩⲱ ϣⲁⲛⲧⲉⲧⲛⲣ ϩⲗⲗⲟ ⲁⲛⲟⲕ ⲟⲛ ⲡⲉ ⲁⲩⲱ ⲛⲧⲟⲕ ⲡⲉ ⲡⲉⲧϣⲟⲟⲡ 
ⲁⲩⲱ ⲡⲉⲧⲛⲁϣⲱⲡⲉ ϣⲁ ⲉⲛⲉϩ ⲛⲉⲛⲉϩ ⲉϣϫⲉ ⲛⲉⲕϣⲁϫⲉ ⲙⲛ ⲛⲉⲕⲉⲛⲧⲟⲗⲏ 
ⲛⲧⲟⲟⲩ ⲛⲧⲟⲟⲩ ⲟⲛ ⲡⲉ ϫⲓⲛ ⲛϣⲟⲣⲡ ϣⲁ ϩⲣⲁⲓ ⲉⲧⲉⲛⲟⲩ ⲁⲩⲱ ϣⲁ ⲉⲛⲉϩ ⲁⲩⲱ 
ⲉϣϫⲉ ⲡⲓⲥⲁⲧⲁⲛⲁⲥ ⲡⲓⲥⲁⲧⲁⲛⲁⲥ ⲟⲛ ⲡⲉ ⲁⲩⲱ ⲉⲱϫⲉ ⲛⲉⲧⲛⲁϩⲁⲣⲉϩ ⲉⲛⲉⲕ
ϣⲁϫⲉ ⲙⲛ ⲛⲉⲕⲉⲛⲧⲟⲗⲏ ⲛⲟⲩⲟⲉⲓⲛ ϣⲁⲕϣⲱⲡⲉ ⲛⲙⲙⲁⲩ ⲛⲉⲧⲛⲁⲕⲁⲁⲩ ⲇⲉ 
ⲛⲥⲱⲟⲩ ϣⲁⲕⲥⲁϩⲱⲕ ⲉⲃⲟⲗ ⲙⲙⲟⲟⲩ ⲉⲓⲉ ϩⲉⲛ ⲉⲃⲓⲏⲛ ⲛⲉ ⲧⲛⲙⲓⲛⲉ ⲛⲣⲱⲙⲉ 
ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ϩⲣⲁⲓ ⲛϩⲏⲧⲛ ⲁⲩⲱ ϩⲣⲁⲓ ϩⲛ ⲥⲩⲛⲁⲅⲱⲅⲏ ⲛⲓⲙ 
ⲙⲙⲟⲛⲁⲭⲟⲥ ⲙⲡⲟⲩⲉⲓⲙⲉ ϫⲉ ⲡϫⲟⲉⲓⲥ ⲟⲩⲉϣ ⲧⲣⲉⲩϩⲁⲣⲉϩ ⲉⲛⲉϥϣⲁϫⲉ ⲙⲛ 
 
ⲛⲉⲛⲧⲟⲗⲏ ⲛⲛⲉⲩⲉⲓⲟⲧⲉ ⲛϩⲟⲩⲟ ⲉⲧⲉⲩⲛⲏⲥⲧⲓⲁ ⲉⲧⲗⲁⲁⲙ ϩⲛ ⲧⲙⲛⲧ<pb xml:id="ⲍ︦"/>ⲁⲧ
ⲥⲱⲧⲙ ⲙⲛ ⲡⲉⲩϣⲗⲏⲗ ⲉⲧϫⲏⲃ ϩⲛ ⲧⲙⲛⲧⲁⲧⲥⲃⲱ ⲙⲁⲗⲓⲥⲧⲁ ϫⲉ ⲉⲩⲛⲁ
ϣⲱⲡⲉ ⲛⲁⲕⲁⲑⲁⲣⲧⲟⲥ ⲛⲟⲩⲏⲣ ⲉⲩϣⲁⲛⲉⲓⲣⲉ ⲛϩⲉⲛ ⲡⲟⲣⲛⲓⲁ ⲙⲛ ϩⲉⲛ ⲥⲱⲱϥ 
ⲉⲩϣⲟⲃⲉ. ⲁⲩⲱ ⲟⲩϩⲟⲧⲉ ⲡⲉ ϫⲉ ⲙⲏⲡⲟⲧⲉ ⲛⲑⲉ ⲛⲧⲁ ⲡϫⲟⲉⲓⲥ ⲥⲁϩⲱϥ ⲉⲃⲟⲗ 
ⲛⲟⲩⲟⲛ ⲛⲓⲙ ⲉⲛⲧⲁⲩⲣ ⲛⲟⲃⲉ ⲉⲣⲟϥ ϫⲓⲛ ⲛϣⲟⲣⲡ ⲉⲁϥⲡⲁⲣⲁⲇⲓⲇⲟⲩ ⲙⲙⲟⲟⲩ 
ⲉⲧⲟⲟⲧⲟⲩ ⲛⲛⲉⲩϫⲁϫⲉ ⲛϥⲡⲁⲣⲁⲇⲓⲇⲟⲩ ⲙⲙⲟⲛ ϩⲱⲱⲛ ⲉⲧⲟⲟⲧⲟⲩ ⲛⲛⲉⲛⲟⲩⲱϣ 
ⲛϩⲏⲧ ⲉⲑⲟⲟⲩ ⲛⲧⲛϩⲉ ϩⲛ ⲧⲙⲏⲧⲉ ⲙⲡⲉⲙⲗⲁϩ ⲉⲑⲏⲡ ⲛⲧⲉ ⲡⲥⲁⲧⲁⲛⲁⲥ ⲙⲛ 
ⲛⲉϥⲇⲁⲓⲙⲱⲛ ⲉⲃⲟⲗ ⲁⲛ ϫⲉ ⲁⲛⲁⲙⲉⲗⲉⲓ ⲙⲙⲁⲧⲉ ⲉⲡⲉϩⲙⲟⲧ ⲉⲛⲧⲁ ⲡⲛⲟⲩⲧⲉ 
ⲧⲁⲁϥ ⲛⲁⲛ ⲁⲗⲗⲁ ϫⲉ ⲁⲛⲁⲙⲉⲗⲓ ⲛϩⲟⲩⲟ ⲉⲛⲉⲛⲧⲟⲗⲏ ⲛⲛⲉⲛⲉⲓⲟⲧⲉ ⲉⲛⲧⲁⲩ
ϩⲱⲛ ⲙⲙⲟⲟⲩ ⲉⲧⲟⲟⲧⲛ. ⲉϣϫⲉ ϣⲁⲣⲉ ⲡϫⲟⲉⲓⲥ ⲕⲱ ⲙⲡϩⲏⲧ ⲙⲡⲣⲣⲟ ϩⲛ ⲛⲉϥ
ϭⲓϫ ⲛⲑⲉ ⲉⲧⲥⲏϩ ϫⲉ ⲉⲣⲉ ⲡϩⲏⲧ ⲙⲡⲣⲣⲟ ϩⲛ ⲧϭⲓϫ ⲙⲡⲛⲟⲩⲧⲉ ⲁⲩⲱ ⲡⲙⲁ 
ⲉⲧⲣⲉϥⲟⲩⲉϣ ⲧⲣⲉϥϭⲱϣⲧ ⲉⲣⲟϥ ϣⲁϥⲣⲁⲕⲧϥ ⲉⲣⲟϥ ⲟⲩⲣⲱⲙⲉ ⲟⲛ ⲛϩⲏⲕⲉ 
 
ⲉϥⲣ ϩⲟⲧⲉ ϩⲏⲧϥ ⲕⲁⲛ ⲉϥⲥⲟϣϥ ⲡⲁⲣⲁ ⲟⲩⲟⲛ ⲛⲓⲙ ϥⲛⲁⲕⲧⲟ <pb xml:id="ⲑ︦"/> ⲙⲡⲉϥϩⲏⲧ 
ⲉⲛⲉⲧⲣ ⲛⲟϥⲣⲉ ⲁⲩⲱ ⲉⲛⲉⲧⲥⲟⲩⲧⲱⲛ ⲁⲩⲱ ⲕⲁⲧⲁ ⲡⲉⲧⲥⲏϩ ϥⲛⲁϩⲟⲩⲣⲱⲱϥ ⲁⲛ 
ⲙⲡⲥⲟⲡⲥ ⲛⲛⲉϥⲥⲡⲟⲧⲟⲩ ϫⲉ ⲛⲧⲟϥ ⲡⲉⲧϥⲕⲱ ⲛϩⲧⲏϥ ⲉⲣⲟϥ ⲟⲩⲁⲁϥ ⲉⲧⲣⲉϥ
ⲧⲃⲃⲟϥ ⲉⲃⲟⲗϩⲛ ϩⲉⲛ ⲛⲟⲃⲉ ⲉⲛⲛⲟⲩϥ ⲁⲛ ⲛⲉ. ⲙⲏ ⲁ ⲁⲇⲁⲙ ϯ ϩⲏⲩ ⲛⲗⲁⲁⲩ 
ϫⲉ ⲁϥⲥⲱⲧⲙ ⲛⲥⲁ ⲡⲉϩⲣⲟⲟⲩ ⲛⲧⲉϥⲥϩⲓⲙⲉ ⲏ ⲁⲥϯ ϩⲏⲩ ⲛⲧⲟⲥ ⲛⲗⲁⲁⲩ ϫⲉ 
ⲁⲥⲥⲱⲧⲙ ⲛⲥⲁ ⲧⲉⲥⲙⲏ ⲙⲡϩⲟϥ ⲉⲓⲙⲏⲧⲉⲓ ⲉⲧⲣⲉ ⲡϫⲟⲉⲓⲥ ⲧⲁϣⲟ ⲛⲛⲉⲩⲙⲕⲁϩ 
ⲛϩⲏⲧ ⲙⲛ ⲛⲉⲩⲗⲩⲡⲏ ⲙⲛ ⲛⲉⲩⲁϣ ⲁϩⲟⲙ ⲛⲑⲉ ⲛⲧⲁϥϫⲟⲟⲩⲥⲉ ⲉⲃⲟⲗϩⲙ 
ⲡⲡⲁⲣⲁⲇⲓⲥⲟⲥ ⲉⲩⲣⲓⲙⲉ ⲉⲓⲉ ⲉⲣⲉ ⲡⲣⲱⲙⲉ ⲉⲧⲉⲣⲉ ⲡⲛⲟⲩⲧⲉ ⲛⲁⲕⲣⲓⲛⲉ ⲙⲙⲟϥ 
ϩⲁ ϩⲉⲛ ⲕⲟⲟⲩⲉ ⲛⲁϯ ϩⲏⲩ ⲛⲟⲩ ⲉϥϣⲁⲛⲥⲱⲧⲙ ⲛⲥⲁ ⲛⲉⲧⲥⲱⲕ ⲙⲙⲟϥ ⲉⲩ
ⲙⲛⲧⲣⲉϥⲁⲣⲓⲥⲕⲉ ⲛⲣⲱⲙⲉ ⲏ ⲉⲩⲛⲁϯ ϩⲏⲩ ⲛⲟⲩ ⲛⲧⲟⲟⲩ ⲉⲓⲙⲏⲧⲓ ⲉⲧⲣⲉ 
ⲡⲛⲟⲩⲧⲉ ϫⲟⲟⲥ ⲛⲁⲩ ϩⲓ ⲟⲭⲥⲟⲡ ϫⲉ ϯⲛⲁⲧⲁϣⲟ ⲛⲛⲉⲧⲛⲗⲩⲡⲏ ⲙⲛ ⲡⲉⲧⲛⲁϣ 
ⲁϩⲟⲙ. ⲡⲁⲛⲧⲱⲥ ⲁ ⲁⲇⲁⲙ ⲙⲛ ⲉⲩϩⲁ ϭⲙ ⲙⲁ ⲙⲙⲉⲧⲁⲛⲟⲓ ⲛⲧⲉⲣⲉ ⲡϫⲟⲉⲓⲥ 
ⲛⲟϫⲟⲩ ⲉⲃⲟⲗϩⲙ ⲡⲟⲩⲛⲟϥ ⲉⲣ ϩⲱⲃ ⲉⲡⲕⲁϩ ⲉⲓⲙⲏⲧⲉⲓ ϫⲉ ⲙⲉϣⲁⲕ ⲁⲩⲟⲃ
 
ϣⲟⲩ. <pb xml:id="ⲓ︦"/> ⲁⲣⲁ ϭⲉ ⲁⲛⲟⲛ ϩⲱⲱⲛ ⲉⲛⲛⲁϭⲓⲛⲉ ⲛⲟⲩⲙⲁ ⲙⲙⲉⲧⲁⲛⲟⲓ ⲉⲣϣⲁⲛ 
ⲡϫⲟⲉⲓⲥ ⲛⲟϫⲛ ⲉⲃⲟⲗϩⲛ ⲙⲡⲏⲩⲉ ⲉϩⲣⲁⲓ ⲉⲩⲕⲱϩⲧ ϣⲁ ⲉⲛⲉϩ ϩⲙ ⲡⲧⲣⲉⲛ
ⲙⲟⲩ ϩⲣⲁⲓ ϩⲛ ⲛⲉⲛⲛⲟⲃⲉ. ⲉϣϫⲉ ϥϫⲱ ⲙⲙⲟⲥ ϫⲓⲛ ⲛϣⲟⲣⲡ ⲛϭⲓ ⲡϫⲟⲉⲓⲥ 
ⲡⲛⲟⲩⲧⲉ ϩⲛ ⲧⲡⲁⲗⲁⲓⲁ ⲙⲛ ⲧⲕⲁⲓⲛⲏ ϫⲉ ϫⲓ ϩⲁⲡ ⲙⲛ ⲧⲉⲧⲛⲙⲁⲁⲩ ϫⲓ ϩⲁⲡ 
ⲛⲙⲙⲁⲥ ϫⲉ ⲧⲁⲓ ⲛⲧⲁⲥϩⲓⲙⲉ ⲁⲛ ⲧⲉ ⲁⲛⲟⲕ ⲁⲛⲅ ⲡⲉⲥϩⲁⲓ ⲁⲛ ⲉⲓⲉ ⲟⲩⲧⲁⲗⲁⲓ
ⲡⲱⲣⲟⲥ ⲛϩⲟⲩⲟ ⲧⲉ ⲧⲁⲓ ⲉⲧϥϫⲱ ⲙⲙⲟⲥ ⲉⲣⲟⲥ ⲛϭⲓ ⲡϫⲟⲉⲓⲥ ϩⲙ ⲡⲓⲟⲩⲉⲓϣ 
ⲧⲉⲛⲟⲩ ϫⲉ ϫⲓ ϩⲁⲡ ⲙⲛ ⲧⲉⲧⲛⲙⲁⲁⲩ ϫⲓ ϩⲁⲡ ⲛⲙⲙⲁⲥ ϫⲉ ⲧⲁⲓ ⲙⲡⲥϩⲩⲡⲟ
ⲙⲉⲓⲛⲉ ϩⲙ ⲡⲁϣⲟϫⲛⲉ ⲛⲑⲉ ⲉⲧⲥⲏϩ ϩⲛ ⲛⲉⲯⲁⲗⲙⲟⲥ. ⲁⲛⲟⲕ ϩⲱ ⲛϯⲛⲁⲙⲟⲩⲛ 
ⲁⲛ ⲉⲃⲟⲗ ⲛⲙⲙⲉ ϩⲙ ⲡⲉⲓϩⲱⲃ ⲡⲁⲓ ⲁⲣϯ ⲛⲟⲩϭⲥ ⲉⲡⲁϣⲁϫⲉ ⲡⲉϫⲉ ⲡⲡⲉⲧⲟⲩ
ⲁⲁⲃ ϯⲛⲁⲣ ⲡⲱⲥ ϩⲱⲱⲥ ⲛⲑⲉ ⲛⲟⲩⲥⲓϣⲉ ⲛⲛⲁϩⲣⲁⲓ ⲙⲡⲥϯ ϩⲧⲏⲥ ⲉⲡⲁϣⲁϫⲉ 
ⲁⲛⲟⲕ ϩⲱ ϯⲛⲁⲕⲱ ⲛⲛⲟⲩⲥ ⲛⲛⲁϩⲣⲁⲓ ⲛⲑⲉ ⲛⲟⲩⲛⲕⲁ ⲉⲣⲉ ⲑⲁⲧⲏⲩ ϥⲓ ⲙⲙⲟϥ 
ⲉⲡⲟⲩⲉ ⲁⲥⲛⲟⲩϫ ⲉⲛⲛⲁϣⲁϫⲉ ϩⲓ ⲡⲁϩⲟⲩ ⲛⲧⲉⲥⲙⲛⲧⲁⲧⲥⲱⲧⲙ ⲁⲛⲟⲕ ϩⲱ ϯⲛⲁ
ϣⲱⲡ ⲉⲣⲟⲥ ⲙⲡⲁⲙⲧⲟ ⲉⲃⲟⲗϩⲙ ⲡⲉⲓⲙⲉⲣⲟⲥ ⲛⲥⲣ ⲭⲣⲓⲁ <pb xml:id="ⲓ︦ⲁ︦"/> ⲙⲙⲟⲓ ⲁⲛ 
 
ⲁⲛⲟⲕ ϩⲱ ⲛϯⲁϩⲉ ⲛⲁⲥ ⲁⲛ ϩⲙ ⲡⲓϩⲱⲃ ⲁⲥⲗⲩⲡⲉⲓ ⲙⲙⲟⲓ ⲁⲛⲟⲕ ϩⲱ ϯⲛⲁ
ⲧⲁⲁⲥ ⲉⲧⲟⲟⲧϥ ⲙⲡⲉⲙⲕⲁϩ ⲛϩⲏⲧ ⲙⲡⲥⲣ ⲡⲙⲉⲉⲩⲉ ⲛⲛⲣⲙⲉⲓⲟⲟⲩⲉ ⲙⲡⲁⲓ 
ⲁⲛⲟⲕ ϩⲱ ⲛϯⲛⲁϣⲛ ϩⲧⲏⲓ ⲁⲛ ⲉϫⲙ ⲡⲉⲥⲁϣ ⲁϩⲟⲙ ⲙⲡⲉⲥⲉⲓⲙⲉ ϫⲉ ⲁⲥⲥⲟⲃⲧⲉ 
ⲙⲡⲁⲓ ⲛⲟⲩϩⲁⲡ ⲛⲁⲧⲣ ⲃⲟⲗ ⲉⲣⲟϥ ϩⲙ ⲡⲉϩⲟⲟⲩ ⲛⲧⲟⲣⲅⲏ ⲁⲛⲟⲕ ϩⲱ ϯⲛⲁⲕⲧⲟ 
ⲙⲡⲉϥϩⲏⲧ ⲉⲡϣⲟϫⲛⲉ ⲉϯⲟⲩⲁϣϥ ⲁⲩⲱ ϥⲛⲁⲁⲛⲁⲅⲕⲁⲍⲉ ⲙⲙⲟϥ ⲉⲧⲣⲉϥⲁⲁϥ 
ϩⲛ ⲟⲩϭⲉⲡⲏ ⲉϥⲥⲟⲟⲩⲛ ϫⲉ ⲉϥⲛⲏⲩ ⲁⲛ ⲉϩⲣⲁⲓ ⲉⲛϭⲓϫ ⲛⲣⲱⲙⲉ ⲏ ⲉⲛⲟⲩ ϩⲱ
ⲱⲧⲉ ⲁⲗⲗⲁ ⲉϩⲣⲁⲓ ⲉⲛⲁϭⲓϫ ⲁⲛⲟⲕ ⲡⲛⲟⲩⲧⲉ ϣⲁ ⲉⲛⲉϩ. ⲓ︦ⲥ︦ ⲡⲉⲧⲛⲁⲕⲣⲓⲛⲉ 
ⲛⲟⲩⲟⲛ ⲛⲓⲙ ⲕⲁⲓ ⲅⲁⲣ ⲟⲩⲛⲟϭ ⲛⲛⲟⲃⲉ ⲡⲉ ⲉϩⲣⲁⲓ ⲉϫⲙ ⲡⲉⲧⲛⲁⲟⲃϣϥ ⲉⲧⲙⲉ
ⲡⲓⲧⲓⲙⲁ ⲛⲛⲉⲧϫⲓ ⲛⲧⲙⲉ ⲛϭⲟⲛⲥ ϩⲛ ⲧⲉⲩϩⲩⲡⲟⲕⲣⲓⲥⲓⲥ ⲙⲛ ⲡⲉⲩⲥⲟⲟⲩⲛ ⲛⲛⲟⲩϫ 
ⲙⲁⲗⲓⲥⲧⲁ ⲉⲩⲥⲛϩⲓⲥⲧⲁ ⲙⲙⲟⲟⲩ ⲙⲁⲩⲁⲁⲩ ϩⲛ ϩⲉⲛ ϣⲁϫⲉ ⲛⲧⲓⲙⲓⲛⲉ ϫⲉ 
ϩⲱⲃ ⲛⲓⲙ ⲉϯⲉⲓⲣⲉ ⲙⲙⲟⲟⲩ ⲉⲓϫⲱ ⲙⲙⲟⲥ ϫⲉ ⲙⲛ ϩⲁⲡ ⲉⲣⲟⲓ ⲙⲡⲉⲙⲧⲟ ⲉⲃⲟⲗ 
ⲙⲡϫⲟⲉⲓⲥ ϩⲱⲥ ⲉϣ<pb xml:id="ⲓ︦ⲃ︦"/>ϫⲉ ⲛⲧⲁ ⲛⲉⲧⲙⲙⲁⲩ ⲃⲱⲕ ⲉϩⲣⲁⲓ ⲉⲙⲡⲏⲩⲉ ⲁϥⲧⲁ
ⲙⲟⲟⲩ ⲉⲡⲉϥϣⲟϫⲛⲉ ⲁⲩⲉⲓ ⲉⲡⲉⲥⲏⲧ ϣⲁ ⲛⲕⲟⲟⲩⲉ ⲉⲧⲣⲉⲩⲧⲟⲩⲉⲓⲁⲧⲟⲩ ⲉⲃⲟⲗ 
 
ⲉϩⲉⲛ ϩⲃⲏⲩⲉ ⲙⲛ ϩⲉⲛ ⲥⲃⲟⲟⲩⲉ ⲙⲡⲃⲟⲗ ⲛⲛⲉⲅⲣⲁⲫⲏ ⲉⲧϩⲱⲛ ⲉⲧⲟⲟⲧⲛ ⲉⲧⲣⲉ 
ⲡⲟⲩⲁ ⲡⲟⲩⲁ ⲥⲱⲧⲙ ⲛⲥⲁ ⲡⲉⲧϩⲓⲧⲟⲩⲱϥ ⲕⲁⲧⲁ ⲧⲁⲝⲓⲥ. ⲉϣϫⲉ ϥϭⲟⲗⲡ ⲉⲡϩⲏⲧ 
ⲛⲛⲉⲧⲟ ⲛⲥⲁⲃⲉ ⲛⲁⲩ ⲙⲁⲩⲁⲁⲩ ⲉⲧⲙⲧⲣⲉⲩϩⲩⲡⲟⲧⲁⲥⲥⲉ ⲛⲛⲉⲧⲧⲏϣ ⲕⲁⲧⲁ ⲛⲕⲁ
ⲛⲱⲛ ⲛⲛⲉⲡⲣⲟⲫⲏⲧⲏⲥ ⲙⲛ ⲛⲁⲡⲟⲥⲧⲟⲗⲟⲥ ϥⲟⲩⲱⲛϩ ϩⲱⲱϥ ⲉⲃⲟⲗ ⲛⲟⲩⲟⲛ ⲛⲓⲙ 
ⲉⲛⲧⲁⲩⲡⲣⲟⲕⲟⲡⲧⲉ ϩⲛ ⲑⲩⲡⲟⲧⲁⲅⲏ ϫⲉ ⲙⲛ ⲗⲁⲁⲩ ⲛⲣⲱⲙⲉ ⲛⲁⲧⲥⲱⲧⲙ ⲛⲁϫⲓ 
ⲡⲣⲟⲕⲟⲡⲏ ⲉⲛⲉϩ. ⲉⲛϣⲁⲛϫⲟⲟⲥ ϫⲉ ⲙⲉϣⲁⲕ ⲉⲧⲃⲉ ⲙⲙⲛⲧϣⲁⲛ ϩⲧⲏϥ ⲙⲡ
ⲛⲟⲩⲧⲉ ⲉⲣϣⲁⲛ ϩⲟⲓⲛⲉ ⲙⲟⲟⲛⲉ ⲙⲙⲟⲛ ⲛⲑⲉ ⲛϩⲉⲛ ⲧⲃⲛⲟⲟⲩⲉ ⲧⲛⲛⲁϭⲓⲛⲉ ⲛⲟⲩ
ⲛⲁ ⲛⲛⲁϩⲣⲁϥ ⲡⲁⲗⲓⲛ ⲟⲛ ⲟⲩⲛ ϩⲁϩ ⲛⲁⲣ ϣⲙⲙⲟ ⲉⲣⲟϥ ϩⲛ ⲧⲉⲓⲙⲓⲛⲉ 
ⲛⲣⲱⲙⲉ ⲉⲧⲙⲙⲁⲩ ⲛⲁⲧⲥⲃⲱ ⲁⲩⲱ ϩⲙ ⲡⲁⲓ ⲛⲧⲁ ⲛⲉⲡⲣⲟⲫⲏⲧⲏⲥ ϫⲟⲟⲥ ϩⲛ 
ϩⲉⲛ ⲕⲉⲥⲙⲟⲧ ϫⲉ ⲡⲉϥⲥⲉⲉⲡⲉ ⲧⲏⲣϥ ⲛⲁⲧⲁⲕⲟ ⲛⲑⲉ ⲟⲛ ⲉⲛⲧⲁⲩϫⲟⲟⲥ ϫⲉ <pb xml:id="ⲓ︦ⲅ︦"/> 
ⲡⲟⲩⲛ ⲙⲙⲏⲧ ⲛⲛⲉⲧⲟⲩⲏϩ ϩⲓϫⲙ ⲡⲕⲁϩ ⲛⲁϣⲱⲡⲉ ⲟⲛ ⲉⲩϣⲱⲗ ⲛⲑⲉ ⲟⲛ 
ⲉϣⲁⲩϫⲟⲟⲥ ϫⲉ ⲧⲡⲟⲗⲓⲥ ϣⲁⲣⲉ ϣⲉ ⲛⲣⲱⲙⲉ ⲉⲓ ⲉⲃⲟⲗⲛϩⲏⲧⲥ ⲟⲩⲛ ⲙⲏⲧ 
ⲛⲁⲥⲉⲉⲡⲉ ⲉⲃⲟⲗⲛϩⲏⲧⲟⲩ ⲉⲧⲟⲣⲅⲏ ⲉⲧⲛⲏⲩ ⲉϫⲱⲟⲩ ⲉⲃⲟⲗϩⲓⲧⲙ ⲡϫⲟⲉⲓⲥ ϩⲙ 
ⲡⲉⲟⲩⲟⲉⲓϣ ⲉⲧⲙⲙⲁⲩ. ⲙⲏ ϩⲉⲛ ⲙⲕⲁϩ ⲛϩⲏⲧ ⲁⲛ ⲛⲉ ⲛⲉⲓϣⲁϫⲉ ⲉⲃⲟⲗϫⲉ 
 
ϣⲉ ⲛⲉ ⲛⲧⲁⲩⲥⲉⲉⲡⲉ ϩⲛ ϣⲟ ⲁⲩⲱ ⲙⲏⲧ ⲛⲉ ⲛⲧⲁⲩⲥⲉⲉⲡⲉ ϩⲛ ϣⲉ. ⲛⲛⲉⲓϯ ϣⲓ 
ⲙⲉⲛ ⲁⲛ ⲉⲛⲉⲓϣⲁϫⲉ ⲟⲩⲧⲉ ⲙⲡⲁⲓ ⲁⲛ ⲡⲉ ⲡⲉⲩⲃⲱⲗ ⲁⲗⲗⲁ ϯϫⲱ ⲙⲙⲟⲥ 
ⲛⲏⲧⲛ ϫⲉ ⲛⲑⲉ ⲉⲧⲉ ϣⲉ ⲛⲉ ⲛⲧⲁⲩϣⲱϫⲡ ϩⲛ ⲟⲩϣⲟ ⲛⲣⲱⲙⲉ ⲧⲁⲓ ⲟⲛ ⲧⲉ 
ⲑⲉ ϩⲉⲛ ⲕⲟⲩⲓ ⲛⲉⲧⲛⲁⲣ ⲃⲟⲗ ⲉⲛϭⲓϫ ⲙⲡⲛⲟⲩⲧⲉ ϩⲙ ⲡⲕⲟⲥⲙⲟⲥ ⲧⲏⲣϥ 
ⲁⲩⲱ ⲛⲑⲉ ⲉⲧⲉ ⲙⲏⲧ ⲛⲉ ⲛⲧⲁⲩⲛⲟⲩϩⲙ ϩⲛ ϣⲉ ⲧⲁⲓ ⲟⲛ ⲧⲉ ⲑⲉ ϩⲉⲛ ⲕⲟⲩⲓ 
ⲉⲙⲁⲧⲉ ϩⲛ ⲛⲉⲧϣⲟⲟⲡ ϩⲙ ⲡⲃⲓⲟⲥ ⲛⲉⲧⲛⲁⲣ ⲃⲟⲗ ⲉⲛϭⲓϫ ⲙⲡⲛⲟⲩⲧⲉ. ⲁϣ 
ⲡⲉ ⲡϩⲱⲃ ⲏ ⲁϣ ⲡⲉ ⲡϣⲁϫⲉ ⲉⲧⲉⲣⲉ ⲟⲩⲁ ⲛⲁⲁⲁϥ ⲛⲧⲉⲛⲙⲓⲛⲉ ⲛⲣⲱⲙⲉ 
ⲉⲧⲣⲉⲛⲟⲩϫⲁⲓ ⲉⲡⲡⲉⲑⲟⲟⲩ ⲁⲩⲱ ⲛⲧⲛⲛⲟⲩϩⲙ ⲉⲛϭⲓϫ ⲙⲡⲛⲟⲩⲧⲉ ϩⲙ ⲡⲉϩⲟⲟⲩ 
ⲛⲧⲟⲣⲅⲏ. <pb xml:id="ⲓ︦ⲇ︦"/> ⲙⲏ ϥⲛⲁϣⲉⲓⲛⲉ ⲣⲱ ⲛϩⲉⲛ ⲃⲁⲥⲁⲛⲟⲥ ⲉϩⲣⲁⲓ ⲉϫⲱⲛ ⲉⲃⲟⲗ
ϩⲓⲧⲙ ⲡⲛⲟⲩⲧⲉ ⲛⲑⲉ ⲛⲟⲩϩⲏⲅⲉⲙⲱⲛ ⲉⲁⲩⲧⲛⲛⲟⲟⲩϥ ⲉⲃⲟⲗϩⲓⲧⲙ ⲡⲣⲣⲟ ⲛⲑⲉ 
ⲉⲛⲧⲁⲩⲟⲩⲱ ⲉⲩⲉⲓⲣⲉ ⲙⲙⲟⲥ ⲛⲁⲛ ϩⲛ ⲟⲩⲙⲉⲣⲟⲥ. ⲙⲏ ϥⲛⲁϣϫⲱ ⲉⲣⲟⲛ 
ⲛϩⲉⲛ ⲕⲉⲅⲣⲁⲫⲏ ϩⲛ ϩⲉⲛ ⲙⲏⲏϣⲉ ⲛϣⲁϫⲉ ⲛⲑⲉ ⲛⲧⲁⲥⲟⲩⲱ ⲉⲥϣⲱⲡⲉ ϩⲛ 
ⲟⲩⲙⲉⲣⲟⲥ. ⲁⲩⲱ ⲧⲉⲓⲙⲓⲛⲉ ⲛⲣⲱⲙⲉ ⲛⲁⲣ ⲛⲟⲃⲉ ⲟⲛ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ.
ⲙⲏ ⲉⲓⲥ ⲟⲩⲣⲱⲙⲉ ⲉϥⲡⲁⲓⲇⲉⲩⲉ ⲙⲡⲉⲧϩⲓⲧⲟⲩⲱϥ ϩⲛ ϩⲉⲛ ⲃⲁⲥⲁⲛⲟⲥ ⲉⲩ
ⲟⲩⲟⲛϩ ⲉⲃⲟⲗ ⲉⲧⲃⲉ ⲧⲁⲅⲁⲡⲏ ⲛⲓ︦ⲥ︦ ϫⲉ ⲉⲩⲉⲟⲩϫⲁⲓ ⲉⲓⲥ ⲡⲛⲟⲩⲧⲉ ϩⲱⲱϥ ⲉⲧ
 
ⲡⲱϩⲧ ⲛⲧⲉϥⲟⲣⲅⲏ ⲉϫⲛ ⲛⲣⲱⲙⲉ ϩⲛ ⲟⲩⲕⲱϩⲧ ⲉⲃⲟⲗϩⲛ ⲧⲡⲉ ⲛⲑⲉ ⲛⲧⲁϥⲁⲁⲥ 
ⲛⲛⲣⲱⲙⲉ ⲛⲥⲟⲇⲟⲙⲁ ⲙⲛ ⲅⲟⲙⲟⲣⲣⲁ ⲙⲙⲁⲧⲉ ⲁⲛ ϫⲉ ⲛⲥⲉⲥⲟⲟⲩⲛ ⲙⲙⲟϥ 
ⲁⲛ ⲁⲗⲗⲁ ⲛⲑⲉ ⲟⲛ ⲉⲛⲧⲁϥⲁⲁⲥ ⲙⲡⲉϥϣⲏⲣⲉ ⲡⲉϥϣⲣⲡ ⲙⲙⲓⲥⲉ ⲛⲑⲉ ⲉⲧⲥⲏϩ 
ϩⲛ ⲛⲁⲣⲓⲑⲙⲟⲥ ⲁⲩⲱ ⲛⲣⲱⲙⲉ ⲣ ⲛⲟⲃⲉ ⲟⲛ ⲙⲡⲟⲩⲣ ϩⲟⲧⲉ ϣⲁ ϩⲟⲩⲛ ⲉⲧⲉⲛⲟⲩ.
ⲙⲏ ⲉⲓⲥ ⲟⲩⲣⲱⲙⲉ ⲉϥⲡⲁⲓⲇⲉⲩⲉ ⲙⲡⲉⲧϩⲓⲧⲟⲩⲱϥ ϩⲛ ⲟⲩⲛⲁ ⲉⲓⲥ ⲡⲛⲟⲩⲧⲉ ⲉⲧ
ⲡⲱϩⲧ ⲛⲧⲉϥⲟⲣⲅⲏ ⲉϫⲛ ⲟⲩⲣⲱⲙⲉ ϩⲛ ⲟⲩⲙⲟⲟⲩ ⲛⲑⲉ <pb xml:id="ⲓ︦ⲉ︦"/> ⲉⲛⲧⲁϥϥⲱⲧⲉ 
ⲉⲃⲟⲗ ⲛⲛⲁⲓ ⲧⲏⲣⲟⲩ ϩⲛ ⲟⲩⲕⲁⲧⲁⲕⲗⲏⲥⲙⲟⲥ ⲁⲩⲱ ⲛⲑⲉ ⲛⲧⲁϥⲱⲙⲥ ⲙⲫⲁ
ⲣⲁⲱ ⲙⲛ ⲡⲉϥⲙⲏⲏϣⲉ ⲧⲏⲣϥ ϩⲛ ⲑⲁⲗⲁⲥⲥⲁ ⲁⲩⲱ ⲛⲣⲱⲙⲉ ⲣ ⲛⲟⲃⲉ ⲟⲛ ⲙⲡⲛⲣ 
ϩⲟⲧⲉ ϣⲁ ϩⲟⲩⲛ ⲉⲧⲉⲛⲟⲩ. ⲙⲏ ⲉⲓⲥ ⲟⲩⲣⲱⲙⲉ ⲉϥⲡⲁⲓⲇⲉⲩⲉ ⲙⲡⲉⲧϩⲓⲧⲟⲩⲱϥ 
ϩⲱⲥ ⲥⲟⲛ ⲉϥⲥⲟⲡⲥ ⲙⲙⲟϥ ⲉⲓⲥ ⲡⲛⲟⲩⲧⲉ ⲉⲧⲕⲉⲗⲉⲩⲉ ⲙⲡⲕⲁϩ ⲉⲧⲧⲣⲉϥⲡⲱϩ 
ⲛϥⲱⲙⲕ ⲛⲛⲣⲱⲙⲉ ⲛⲁⲧⲥⲱⲧⲙ ⲛⲑⲉ ⲛⲧⲁϥⲁⲁⲥ ⲛⲛⲁⲓ ⲛⲧⲁⲩϯⲧⲱⲛ ⲟⲩⲃⲉ 
ⲙⲱⲩⲥⲏⲥ ϩⲓ ⲡϫⲁⲉⲓⲉ ⲁⲩⲱ ⲛⲣⲱⲙⲉ ⲣ ⲛⲟⲃⲉ ⲟⲛ ⲙⲡⲛⲣ ϩⲟⲧⲉ ϣⲁ ϩⲟⲩⲛ 
ⲉⲧⲉⲛⲟⲩ. ⲙⲏ ⲉⲓⲥ ⲟⲩⲣⲱⲙⲉ ⲉϥⲣⲱϩⲧ ⲙⲙⲟⲛ ϩⲛ ⲟⲩϭⲉⲣⲱⲃ ⲉϥⲟⲩⲱϣ ⲉⲧⲣⲉⲛ
ⲥⲁϩⲱⲛ ⲉⲃⲟⲗ ⲛⲛⲉⲛⲡⲉⲑⲟⲟⲩ ⲉⲓⲥ ⲡⲛⲟⲩⲧⲉ ⲉⲧⲟⲩⲱϣϥ ⲙⲙⲟⲛ ⲛⲑⲉ ⲛϩⲉⲛ 
 
ϩⲛⲁⲁⲩ ⲛⲕⲉⲣⲁⲙⲉⲩⲉ ϩⲣⲁⲓ ϩⲛ ⲑⲗⲓⲯⲓⲥ ⲛⲓⲙ ⲛⲁϣ ⲛϩⲉ ⲧⲉⲛⲟⲩ ⲕⲁⲧⲁ ⲛⲓ
ϣⲁϫⲉ ⲛⲥⲉⲛⲁⲛⲟⲓ ⲁⲛ ⲛϭⲓ ⲛⲥⲁⲃⲉⲉⲩ ϩⲓⲧⲛ ⲛⲓⲙⲛⲧⲙⲛⲧⲣⲉ ϫⲉ ⲙⲛ ϩⲁⲡ 
ⲟⲩⲧⲉ ⲙⲛ ⲛⲟⲃⲉ ⲉⲩⲣⲱⲙⲉ ⲉⲁϥⲣ ⲧⲉϥϭⲟⲙ ⲙⲛ ⲡⲉⲧϩⲓⲧⲟⲩⲱϥ ϩⲛ ϩⲁϩ 
ⲛⲥⲙⲟⲧ ϫⲉ ⲁⲣⲏⲩ ⲧⲛⲛⲁⲣ ⲙⲡϣⲁ ϩⲓ ⲟⲩⲥⲟⲡ ⲉⲧⲣⲉ ⲡϫⲟⲉⲓⲥ ⲓ︦ⲥ︦ ⲛⲁϩⲙⲉⲛ 
ⲉⲃⲟⲗϩⲛ <pb xml:id="ⲓ︦︦ϝ︦"/> ⲧⲟⲣⲅⲏ ⲉⲧⲛⲏⲩ ⲛⲑⲉ ⲉⲧⲥⲏϩ. ⲕⲁⲓ ⲅⲁⲣ ⲡⲛⲟⲩⲧⲉ ⲁⲛ ⲙⲁⲩⲁⲁϥ 
ⲏ ⲡⲉϥⲁⲅⲅⲉⲗⲟⲥ ⲡⲉⲧⲟ ⲙⲙⲛⲧⲣⲉ ⲉⲛⲉⲛⲧⲁ ⲡⲁⲓ ⲉⲧϣⲁϫⲉ ⲛⲙⲙⲉ ϩⲛ ⲟⲩⲗⲩⲡⲏ 
ⲁⲁⲩ ϩⲣⲁⲓ ⲛϩⲏⲧⲉ ⲧⲥⲩⲛⲁⲅⲱⲅⲏ ⲁⲗⲗⲁ ⲛⲧⲟ ϩⲱⲱⲧⲉ ⲧⲉⲟ ⲙⲙⲛⲧⲣⲉ ⲛϩⲱⲃ 
ⲛⲓⲙ ϫⲓⲛ ⲟⲩⲛⲟϭ ⲛⲣⲱⲙⲉ ϣⲁ ⲟⲩⲛⲟϭ ⲛⲥϩⲓⲙⲉ ⲁⲩⲱ ϫⲓⲛ ⲟⲩϣⲏϩⲉ ϣⲏⲙ 
ϣⲁ ⲟⲩϣⲉⲉⲣⲉ ϣⲏⲙ ⲁⲩⲱ ⲙⲡⲉ ⲡⲉⲧⲙⲙⲁⲩ ϫⲉ ⲗⲁⲁⲩ ⲛϣⲁϫⲉ ⲏ ⲣ ⲗⲁⲁⲩ 
ⲛϩⲱⲃ ⲙⲡⲟⲩⲥⲱⲟⲩϩ ⲉϩⲟⲩⲛ ϩⲓ ⲟⲩⲥⲟⲡ ϫⲉ ⲛⲛⲉϫⲟⲟⲥ ϫⲉ ⲙⲡⲓⲉⲓⲙⲉ. ⲁⲛⲁⲩ 
ⲅⲁⲣ ϩⲛ ⲛⲟⲩⲃⲁⲗ ⲉⲧⲙⲛⲧⲉⲃⲓⲏⲛ ⲙⲡⲁⲓ ⲉⲧⲣⲓⲙⲉ ⲉϥⲁϩⲉ ⲣⲁⲧϥ ϩⲛ ⲧⲟⲩⲙⲏⲧⲉ 
ⲉϥⲁϣ ⲕⲁⲕ ⲉⲃⲟⲗϩⲛ ⲧⲉⲑⲗⲓⲯⲓⲥ ⲛⲧⲉϥⲯⲩⲭⲏ ⲛⲑⲉ ⲛⲧⲉⲧⲛⲁⲙⲓⲥⲉ. ⲉⲧⲃⲉ ⲟⲩ 
ϩⲱⲱϥ ⲉϥⲣⲓⲙⲉ ⲛϭⲓ ⲡⲁⲓ ⲏ ⲉⲣⲉⲣⲓⲙⲉ ⲛⲧⲟ ϫⲓⲛ ⲛⲟⲩϩⲗⲗⲟ ϣⲁ ⲛⲟⲩϣⲏⲣⲉ 
 
ϣⲏⲙ ϫⲓⲛ ϫⲡⲥⲟ ⲛⲧⲉⲩϣⲏ ϣⲁⲛⲧⲉ ⲡⲟⲩⲟⲉⲓⲛ ⲉⲓ ⲉϩⲣⲁⲓ ⲏ ⲁϩⲣⲟϥ ⲁϥⲡⲟⲣϣϥ 
ⲉⲃⲟⲗ ⲛϭⲓ ⲡⲁⲓ ϩⲛ ⲧⲟⲩⲙⲏⲧⲉ ϩⲓϫⲙ ⲡⲕⲁϩ ϫⲉ ⲙⲡϥⲉϣϭⲙϭⲟⲙ ⲉⲁϩⲉ ⲣⲁⲧϥ 
ⲉⲣⲉⲥⲟⲟⲩϩ ⲉⲣⲟϥ ⲉϥⲛⲏϫ ϩⲁⲣⲁⲧⲉ ⲉϥⲣⲓⲙⲉ ϩⲛ ⲟⲩⲥⲓϣⲉ ϣⲁ ϩⲣⲁⲓ ⲉⲡⲙⲟⲩ 
ⲉⲩⲡⲉϩⲧ ⲙⲟⲟⲩ ⲉϩⲣⲁⲓ ⲉϫⲱϥ ⲉⲩⲣⲓⲙⲉ ⲛϭⲓ ⲛⲟⲩϣⲏⲣⲉ ⲛϣⲁⲛ ϩⲧⲏϥ <pb xml:id="ⲓ︦ⲍ︦"/> 
ⲁⲩⲱ ⲉⲙⲟⲅⲓⲥ ⲁϥⲧⲱⲟⲩⲛ ⲉϩⲣⲁⲓ ⲛϫⲛⲁϩ ϫⲉ ⲁ ⲡϩⲱⲃ ⲣ ⲁⲥⲭⲏⲙⲟⲛⲉⲓ ϩⲛ 
ⲧⲟⲩⲙⲏⲧⲉ ⲉⲩⲁⲙⲁϩⲧⲉ ⲙⲙⲟϥ ϣⲁⲛⲧⲟⲩⲛⲧϥ ⲉⲡⲥⲁ ⲛⲃⲟⲗ ⲛϥϣⲱⲡⲉ ⲉϥⲥⲕⲣ
ⲕⲱⲣ ⲉϥⲣⲓⲙⲉ ϩⲛ ⲛⲟⲩϩⲓⲣ ⲙⲙⲟⲟϣⲉ ⲉⲩⲛⲁⲩ ⲉⲣⲟϥ ⲛϭⲓ ⲛⲉⲧⲡⲁⲣⲁⲅⲉ ⲉⲃⲟⲗ
ϩⲓⲧⲟⲟⲧϥ ⲏ ⲛⲉⲧϩⲙⲟⲟⲥ ϩⲁϩⲧⲏϥ ϣⲁⲛⲧϥⲧⲱⲟⲩⲛ ⲉϩⲣⲁⲓ ⲛϥⲕⲧⲟϥ ⲉϩⲟⲩⲛ ⲛⲉ 
ⲉⲣⲉⲥⲟⲟⲩϩ ⲉϩⲟⲩⲛ ϩⲓ ⲟⲩⲥⲟⲡ ⲉⲁⲛϩⲙⲟⲟⲥ ⲉⲛⲉⲓⲟⲣⲙ ⲏ ⲉⲛⲟⲛϣ ⲉⲃⲟⲗ ⲉϫⲙ 
ⲡⲉⲛⲧⲁ ⲡⲛⲟⲩⲧⲉ ⲁⲁϥ ⲛⲁⲛ ⲛⲑⲉ ⲛⲧⲁϥⲉⲓⲛⲉ ⲉϩⲣⲁⲓ ⲉϫⲱⲛ ⲛⲧⲉⲓⲛⲟϭ ⲛϩⲟⲧⲉ 
ⲉⲧⲣⲉⲛⲁⲓⲥⲑⲁⲛⲉ ⲉϫⲛ ⲛⲉⲛⲡⲉⲑⲟⲟⲩ ⲛⲧⲉ ⲡⲟⲩⲁ ⲡⲟⲩⲁ ⲙⲙⲟⲛ ϣⲟⲩⲟ ⲉⲡⲉⲥⲏⲧ 
ⲉⲃⲟⲗϩⲛ ⲛⲉϥⲃⲁⲗ ⲛϩⲉⲛ ⲣⲙⲉⲓⲟⲟⲩⲉ ⲉⲛⲁϣⲱⲟⲩ. ⲉⲃⲟⲗ ⲁⲛ ϫⲉ ⲛⲧⲁ ⲡⲁⲓ ⲗⲓⲃⲉ 
 
ⲁϥϩⲉ ⲉϩⲣⲁⲓ ⲉϥⲣⲓⲙⲉ ⲏ ϫⲉ ⲛⲧⲁⲣⲉⲡⲱϣⲥ ⲛϩⲏⲧ ⲛⲧⲟ ⲉⲣⲉⲣⲓⲙⲉ ⲉϩⲣⲁⲓ ⲉϫⲱϥ 
ⲁⲗⲗⲁ ⲉⲃⲟⲗ ⲛⲧⲟϥ ϫⲉ ⲧⲉⲥⲟⲟⲩⲛ ⲁⲩⲱ ⲧⲉⲛⲟⲓ ϫⲉ ⲉⲧⲃⲉ ⲟⲩ ϣⲟⲣⲡ ⲙⲉⲛ ϫⲉ 
ⲛⲉⲣⲉ ⲡϫⲟⲉⲓⲥ ⲁⲩⲱ ⲡⲁⲅⲅⲉⲗⲟⲥ ϣⲟⲟⲡ ⲁⲛ ϩⲛ ⲧⲟⲩⲙⲏⲧⲉ ⲛⲧⲉⲛⲁⲩ ⲉⲣⲟϥ 
ⲁⲛ ϩⲛ ⲛⲃⲁⲗ ⲙⲡⲟⲩⲥⲱⲙⲁ ⲛⲧⲉⲛⲁⲣ ⲙⲡϣⲁ ⲅⲁⲣ ⲁⲛ ⲙⲡⲓⲇⲱⲣⲟⲛ ⲉⲃⲟⲗ
ϩⲓⲧⲟ<pb xml:id="ⲓ︦ⲑ︦"/> ⲟⲧϥ ⲉⲧⲣⲉⲛⲣ ϩⲧⲏⲛ ⲉϫⲛ ⲛⲉⲛⲡⲉⲑⲟⲟⲩ ⲉⲡⲉⲓⲇⲏ ⲡⲁⲓ ⲡⲉ ⲡϩⲱⲃ 
ⲛⲛⲉⲧⲟⲩⲁⲁⲃ ⲧⲏⲣⲟⲩ ⲉⲩⲣⲓⲙⲉ ⲇⲉ ⲁⲛ ⲛⲧⲟⲟⲩ ⲉϫⲛ ϩⲉⲛ ⲡⲉⲑⲟⲟⲩ ⲉⲁⲩⲁⲁⲩ 
ϩⲉⲛ ⲁⲧⲛⲟⲃⲉ ⲅⲁⲣ ⲛⲉ ⲁⲩⲱ ϩⲉⲛ ⲭⲣⲏⲥⲧⲟⲥ ϩⲛ ⲛⲉⲩϩⲃⲏⲩⲉ ⲧⲏⲣⲟⲩ ⲛⲑⲉ ⲙⲡ
ϫⲟⲉⲓⲥ ⲛⲑⲉ ⲉⲧⲥⲏϩ ϫⲉ ⲟⲩⲭⲣⲏⲥⲧⲟⲥ ⲡⲉ ⲡϫⲟⲉⲓⲥ ϩⲛ ϩⲱⲃ ⲛⲓⲙ ⲁⲩⲱ ϥⲟⲩⲁⲁⲃ 
ϩⲛ ⲛⲉϥϩⲃⲏⲩⲉ ⲧⲏⲣⲟⲩ ⲁⲗⲗⲁ ⲉⲩⲣⲓⲙⲉ ⲉϩⲣⲁⲓ ⲉϫⲛ ⲛⲛⲟⲃⲉ ⲛⲛⲣⲱⲙⲉ ⲁⲩⲱ 
ϣⲁ ϩⲟⲩⲛ ⲟⲛ ⲉⲧⲉⲛⲟⲩ ⲥⲉⲙⲟⲕϩ ⲛϩⲏⲧ ⲉϫⲱⲛ ϩⲣⲁⲓ ϩⲛ ⲙⲡⲏⲩⲉ ϫⲉ ⲧⲛⲣ 
ⲛⲟⲃⲉ ϩⲓϫⲙ ⲡⲕⲁϩ. ⲡⲓⲥⲛⲁⲩ ⲇⲉ ⲛϩⲱⲃ ⲙⲙⲛⲧⲣⲉϥⲣ ϩⲧⲏϥ ϩⲛ ⲧⲉⲩϣⲏ 
ⲉⲧⲙⲙⲁⲩ ⲉⲃⲟⲗϫⲉ ⲟⲩ ⲉⲣⲟⲓ ⲡⲉ ⲧⲱⲟⲩⲛ ⲉϩⲣⲁⲓ ϩⲛ ⲟⲩⲛⲟϭ ⲛⲟⲣⲅⲏ ⲛⲧⲉⲓ
ⲙⲓⲛⲉ ⲛⲣⲱⲙⲉ ⲛⲧⲁϩⲱⲙ ⲉϩⲣⲁⲓ ⲉϫⲱϥ ϩⲛ ⲛⲁⲟⲩⲉⲣⲏⲧⲉ ⲉⲓϩⲓⲟⲩⲉ ⲉϩⲟⲩⲛ 
ϩⲙ ⲡⲉϥϩⲟ ⲉⲃⲟⲗϫⲉ ⲟⲩϩⲟⲟⲩ ⲙⲛ ⲟⲩϣⲏ ⲥⲛⲧⲉ ⲉⲣⲉ ⲡⲁⲓ ϣⲟϫⲛⲉ ⲛⲁⲩ ϩⲛ 
 
ϩⲁϩ ⲛⲉⲓⲛⲉ ⲛϣⲁϫⲉ ϩⲟⲓⲛⲉ ⲉⲃⲟⲗϩⲛ ⲟⲩϭⲱⲛⲧ ⲙⲛ ⲟⲩϫⲡⲓⲟ ϩⲉⲛ ⲕⲟⲟⲩⲉ ⲇⲉ 
ⲉⲃⲟⲗϩⲛ ⲟⲩⲁⲅⲁⲡⲏ ⲉⲧⲉⲣⲉ ⲡⲉⲧⲙⲙⲁⲩ ⲑⲃⲃⲓⲟϥ ⲙⲡⲉⲧϩⲓⲧⲟⲩⲱϥ ⲁⲩⲱ ⲙⲡϥ
ⲑⲃⲃⲓⲟϥ ϫⲉ ⲉⲣⲉ ⲡⲛⲟⲩⲧⲉ ⲛⲁⲕⲱ ⲛⲁϥ <pb xml:id="ⲕ︦"/> ⲉⲃⲟⲗ ⲛϥϯ ϩⲧⲏϥ ⲉⲡⲉϥϣⲗⲏⲗ 
ⲁⲩⲱ ⲛϥϣⲱⲡ ⲉⲣⲟϥ ⲛⲧⲉϥⲛⲏⲥⲧⲓⲁ ⲙⲛ ⲡⲉϥϩⲓⲥⲉ ⲧⲏⲣϥ ⲉⲡⲉⲓⲇⲏ ⲡⲁⲓ ⲉⲧ
ϣⲁϫⲉ ⲛⲙⲙⲁϥ ⲥⲟⲟⲩⲛ ϫⲉ ⲟⲩⲛ ⲡⲉⲧϣⲗⲏⲗ ⲉⲣⲉ ⲡⲉϥϣⲗⲏⲗ ϣⲟⲟⲡ ⲛⲁϥ 
ⲉⲩⲛⲟⲃⲉ ⲉϥⲣ ⲡⲕⲉⲃⲏⲧ ⲕⲁⲧⲁ ⲡⲉⲧⲥⲏϩ ϩⲛ ⲛⲉⲯⲁⲗⲙⲟⲥ ⲁⲩⲱ ϩⲛ ⲙⲡⲁⲣⲣⲟⲓ
ⲙⲓⲁ . ⲁⲩⲱ ⲉⲛⲉ ⲟⲩⲥⲟⲡ ⲏ ⲥⲛⲁⲩ ⲏ ⲙⲏⲧ ⲛⲉ ⲛⲧⲁ ⲡⲉⲧⲙⲙⲁⲩ ⲙⲛ ϩⲉⲛ ⲕⲟⲟⲩⲉ 
ⲉⲩⲟϣ ϯ ⲛⲟⲩϭⲥ ⲙⲡⲛⲟⲩⲧⲉ ⲙⲛ ⲛⲉϥⲉⲛⲧⲟⲗⲏ ϩⲛ ⲧⲉⲩⲙⲛⲧⲁⲧⲥⲱⲧⲙ ⲛⲉ ⲟⲩ
ⲙⲛⲧⲁⲑⲏⲧ ⲙⲡⲁⲓ ⲧⲉ ϫⲉ ϥⲭⲣⲱ ⲛⲧⲉⲩϩⲉ ϩⲛ ⲟⲩⲛⲟϭ ⲛϭⲱⲛⲧ ⲙⲛ ϩⲉⲛ ⲙⲓϣⲉ 
ⲙⲛ ϩⲉⲛ ⲕⲉⲧⲓⲙⲱⲣⲓⲁ ⲉⲩⲟϣ ⲁⲗⲗⲁ ϩⲉⲛ ⲙⲏⲏϣⲉ ⲛⲥⲟⲡ ⲉⲙⲁⲧⲉ ⲉⲙⲁⲧⲉ ⲉⲁ 
ϩⲁϩ ϩⲛ ⲧⲉⲓⲙⲓⲛⲉ ⲛⲣⲱⲙⲉ ϯ ⲟⲩⲃⲉ ⲧⲙⲉ ϩⲛ ⲧⲉⲩⲙⲛⲧⲁⲧⲥⲱⲧⲙ ⲙⲛ ⲛⲉⲩϫⲱϩⲙ 
ⲙⲛ ⲛⲉⲩϫⲓⲟⲩⲉ ⲙⲛ ⲛⲉⲩⲕⲉϩⲃⲏⲩⲉ ⲧⲏⲣⲟⲩ ⲉⲑⲟⲟⲩ ⲁⲩⲱ ⲉⲁ ϩⲁϩ ⲣ ϣⲙⲙⲟ 
ⲉⲧⲥⲩⲛⲁⲅⲱⲅⲏ ⲛϩⲏⲧⲟⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ. ⲡⲙⲉϩ ϣⲟⲙⲧ ⲇⲉ ⲛϩⲱⲃ 
ⲙⲙⲛⲧⲣⲉϥⲣ ϩⲧⲏϥ ⲛⲧⲁϥϣⲱⲡⲉ ⲙⲙⲟⲛ ϩⲛ ⲧⲉⲩϣⲏ ⲉⲧⲙⲙⲁⲩ ⲉⲃⲟⲗϫⲉ 
 
ⲛⲧⲉⲣⲛⲱϣ ⲛⲧⲉⲡⲓⲥⲧⲟⲗⲏ ⲉⲛⲧⲁⲛⲥⲁϩⲉ ϫⲓⲛ ⲛϣⲟⲣⲡ ⲛⲛⲉⲛ<pb xml:id="ⲕ︦ⲁ︦"/>ϣⲃⲣ ⲙⲉ
ⲗⲟⲥ ⲛⲁⲓ ⲟⲛ ⲧⲉⲛⲟⲩ ⲉⲧⲛⲙⲟⲕϩ ⲛϩⲏⲧ ⲉⲧⲃⲏⲏⲧⲟⲩ ⲁⲛⲣ ⲡⲙⲉⲉⲩⲉ ⲛⲛⲉⲛⲧⲁⲩⲉⲓ 
ⲉϩⲣⲁⲓ ⲉϫⲱⲛ ⲉⲃⲟⲗϩⲓⲧⲙ ⲡϫⲁϫⲉ ⲉⲧⲃⲉ ⲡⲉⲛⲧⲱⲙ ⲛϩⲏⲧ ⲁⲛⲟⲛ ⲁⲩⲱ ⲁⲛⲣ 
ⲡⲙⲉⲉⲩⲉ ⲛⲑⲉ ⲛⲧⲁ ⲡⲛⲟⲩⲧⲉ ⲁⲁⲥ ⲛⲁⲛ ϣⲁⲛⲧⲉϥⲧⲟⲕⲙⲛ ⲉⲃⲟⲗϩⲙ ⲡⲃⲁⲣⲟⲥ 
ⲙⲛ ⲡⲁⲥⲉⲃⲏⲥ ⲛⲇⲁⲓⲙⲱⲛ ⲉⲧϩⲟⲣϣ ⲉϩⲣⲁⲓ ⲉϫⲱⲛ ⲕⲁⲓ ⲅⲁⲣ ⲛⲧⲁⲩⲟⲩⲉⲧⲃ 
ⲙⲟⲟⲩ ⲁⲛ ⲉϫⲙ ⲡⲁⲓ ⲉⲡϫⲓ ⲛϫⲏ ϩⲛ ⲧⲉⲩϣⲏ ⲉⲧⲙⲙⲁⲩ ϥⲥⲟⲟⲩⲛ ⲅⲁⲣ ⲙⲙⲟϥ 
ⲙⲙⲓⲛ ⲙⲙⲟϥ ϫⲉ ⲉⲧⲃⲉ ⲟⲩ ⲉϥⲛⲏϫ ϩⲓϫⲙ ⲡⲕⲁϩ ⲛⲑⲉ ⲙⲡⲉⲧⲛⲁⲙⲟⲩ. ⲏ 
ⲙⲙⲟⲛ ϩⲱ ⲁⲛ ⲉⲧⲉⲑⲗⲓⲯⲓⲥ ⲧⲏⲣⲥ ⲉⲛⲧⲁⲥⲉⲓ ⲉϩⲣⲁⲓ ⲉϫⲱϥ ϩⲛ ⲧⲉⲩϣⲏ ⲉⲧ
ⲙⲙⲁⲩ ⲛⲑⲉ ⲉⲛⲧⲁϥⲥⲟⲡⲥ ⲙⲡⲉⲧⲱϣ ϫⲉ ϩⲱ ϭⲉ ⲉⲣⲟⲕ ⲡⲁⲥⲟⲛ ϩⲱ ϭⲉ ⲉⲣⲟⲕ 
ⲡⲁϣⲏⲣⲉ ⲙⲡⲕⲥⲓ ⲛⲧⲟⲕ ϣⲁ ϩⲟⲩⲛ ⲉⲧⲉⲛⲟⲩ ⲉⲕⲙⲁⲥⲧⲓⲅⲟⲩ ⲛⲧⲁⲯⲩⲭⲏ ⲙⲛ 
ⲡⲁⲡⲛ︦ⲁ︦ ϩⲛ ⲛⲓϣⲁϫⲉ ⲛⲙⲕⲁϩ ⲛϩⲏⲧ ⲏ ⲉⲧⲉⲧⲛⲟ ⲛⲁⲧⲥⲟⲟⲩⲛ ⲛⲉⲥⲛⲏⲩ ⲉⲛϣⲁϫⲉ 
ⲉⲧⲙⲙⲁⲩ ⲙⲛ ⲧⲙⲓⲛⲉ ⲛⲛⲉϩⲃⲏⲩⲉ ⲉⲧϩⲟⲟⲩ ⲉⲛⲧⲁⲩϣⲱⲡⲉ ⲙⲙⲟⲛ ⲙⲛ ⲑⲉ 
ⲟⲛ ⲉⲧⲉ ⲙⲡⲉ ⲡϫⲟⲉⲓⲥ ⲕⲁⲁⲛ ⲛⲥⲱϥ ⲉⲧⲙϭⲛ ⲡⲉⲛ<pb xml:id="ⲕ︦ⲃ︦"/>ϣⲓⲛⲉ ϩⲛ ⲧⲉⲓⲛⲟϭ 
ⲛⲭⲁⲣⲓⲥ ⲉⲑⲏⲡ ⲁⲛ ⲛⲛⲉⲧⲛⲟⲓ . ⲙⲏ ϩⲱ ⲁⲛ ⲉⲧⲣⲉ ⲡⲁⲓ ⲣ ⲡⲙⲉⲉⲩⲉ ⲛⲧⲉⲑⲗⲓⲯⲓⲥ 
ⲙⲛ ⲧⲁⲛⲁⲅⲕⲏ ⲉⲛⲧⲁⲥⲧⲁϩⲟϥ ϫⲓⲛ ⲛϣⲟⲣⲡ ϩⲛ ⲧⲙⲏⲧⲉ ⲛⲛⲁⲓ ⲉⲧⲙⲙⲁⲩ ⲛⲧⲉ
 
ⲣⲉϥⲃⲱⲕ ϣⲁⲣⲟⲟⲩ ⲙⲏ ⲛⲧⲟⲟⲩ ⲁⲛ ⲛⲉ ⲛⲧⲁⲩⲛⲟⲩ ⲉⲧⲉϥⲙⲛⲧⲉⲃⲓⲏⲛ ϩⲙ 
ⲡⲙⲁ ⲉⲧⲙⲙⲁⲩ ϩⲙ ⲡⲥⲏⲩ ⲉⲧⲙⲙⲁⲩ ⲛⲑⲉ ⲛⲧⲁϥⲃⲱⲗ ⲉⲃⲟⲗ ⲁϥⲟⲩⲱϣϥ 
ⲧⲏⲣϥ ⲉϥⲣⲁϩⲧ ⲉϩⲣⲁⲓ ⲉϥⲣⲓⲙⲉ ϩⲓϫⲙ ⲡⲙⲁ ⲉⲧⲟⲩⲁⲁⲃ ⲡⲉⲑⲩⲥⲓⲁⲥⲧⲏⲣⲓⲟⲛ 
ⲙⲡⲛⲟⲩⲧⲉ ⲉⲛⲧⲁⲩϫⲁϩⲙⲉϥ ⲙⲡⲉⲟⲩⲟⲉⲓϣ ⲉⲧⲙⲙⲁⲩ. ⲙⲏ ϩⲱ ⲁⲛ ⲉⲧⲣⲉ ⲡⲁⲓ 
ⲣ ⲡⲙⲉⲉⲩⲉ ⲛⲑⲉ ⲉϣⲁϥⲣⲱϩⲧ ⲉⲡⲉⲥⲏⲧ ⲛⲧⲉⲓⲙⲓⲛⲉ ⲛⲣⲱⲙⲉ ⲛϩⲁϩ ⲛⲥⲟⲡ ϩⲛ 
ⲟⲩϭⲱⲛⲧ ⲉⲓⲧⲉ ϩⲙ ⲡⲏⲓ ⲙⲡⲛⲟⲩⲧⲉ ⲉⲛⲥⲟⲟⲩϩ ⲉϩⲟⲩⲛ ϩⲓ ⲟⲩⲥⲟⲡ ⲉⲓⲧⲉ ϩⲛ 
ⲧⲥⲩⲛⲁⲅⲱⲅⲏ ⲁⲩⲱ ⲉⲛⲉ ϩⲉⲛ ϣⲏⲣⲉ ϣⲏⲙ ⲙⲁⲩⲁⲁⲩ ⲛⲉ ⲛⲉ ⲟⲩⲕⲟⲩⲓ ⲛⲛⲟϭ
ⲛⲉϭ ⲡⲉ ⲁⲗⲗⲁ ϩⲉⲛ ⲕⲉⲛⲟϭ ⲟⲛ ⲛⲣⲱⲙⲉ ⲛⲉⲧⲧⲟⲩⲛⲟⲥ ⲛⲛⲓⲡⲓⲣⲁⲥⲙⲟⲥ ϩⲣⲁⲓ 
ⲛϩⲏⲧⲛ. ⲟⲩ ⲉⲣⲟⲓ ⲡⲉ ⲟⲩⲱϣϥ ⲛϩⲉⲛ ⲛⲟϭ ⲛϭⲉⲣⲱⲃ ϩⲣⲁⲓ ϩⲛ ⲧⲉⲓⲙⲓⲛⲉ 
ⲛⲣⲱⲙⲉ ϩⲙ ⲡⲧⲣⲁⲧⲟⲕⲙⲟⲩ ⲉⲃⲟⲗϩⲛ ⲛⲛϩⲗⲗⲟⲓ ⲉⲧϩⲏⲛ ⲉⲣⲟ<pb xml:id="ⲕ︦ⲅ︦"/>ⲟⲩ 
ⲛⲧⲁ ⲡⲗⲏⲅⲏ ⲛⲛⲓⲁⲧⲥⲃⲱ ⲉⲧⲙⲙⲁⲩ ⲉⲛⲥⲟⲟⲩϩ ϩⲙ ⲡⲏⲓ ⲙⲡⲛⲟⲩⲧⲉ ⲛⲁⲓ ⲛⲧⲁ 
ϩⲁϩ ⲛϩⲏⲧⲟⲩ ⲣ ϣⲙⲙⲟ ⲉⲧⲥⲩⲛⲁⲅⲱⲅⲏ. ⲟⲩ ⲉⲣⲟⲓ ⲡⲉ ⲣⲱϩⲧ ⲉϩⲣⲁⲓ ⲉϫⲙ 
ⲡⲕⲁϩ ⲛϩⲉⲛ ⲛⲟϭ ⲛϣⲉ ⲉⲛϫⲱⲗⲕ ⲉⲣⲟⲟⲩ ⲛⲛⲛⲟⲩϩ ⲛⲧⲁⲟⲩⲟϣϥⲟⲩ ϩⲛ ⲟⲩ
 
ϭⲱⲛⲧ ϫⲉ ⲙⲡⲟⲩⲕⲁⲁⲧ ⲉⲧⲉⲓⲙⲓⲛⲉ ⲛⲣⲱⲙⲉ ⲛⲣⲉϥϯⲧⲱⲛ ⲟⲩⲃⲉ ⲙⲙⲛⲧⲛⲟϭ 
ⲙⲡⲛⲟⲩⲧⲉ ⲉⲡⲉⲓⲇⲏ ⲙⲛ ⲉⲝⲟⲩⲥⲓⲁ ⲉⲓⲙⲏⲧⲉⲓ ⲉⲃⲟⲗϩⲓⲧⲟⲟⲧϥ ⲛⲑⲉ ⲉⲧⲥⲏϩ. ⲟⲩ 
ⲉⲣⲟⲓ ⲡⲉ ⲧⲱⲟⲩⲛ ϩⲛ ⲟⲩⲟⲣⲅⲏ ⲛⲧⲁⲣⲱϩⲧ ⲉⲡⲕⲁϩ ⲛⲟⲩⲣⲱⲙⲉ ⲉⲓϩⲓⲟⲩⲉ ⲉⲣⲟϥ 
ϩⲛ ⲛⲁϭⲓϫ ⲁⲩⲱ ⲉⲓⲟⲩⲱϭⲡ ⲉϩⲣⲁⲓ ⲉϫⲱϥ ⲛϩⲉⲛ ⲥⲕⲉⲩⲟⲥ ⲛⲃⲗϫⲉ ⲉⲩⲁⲙⲁϩⲧⲉ 
ⲙⲙⲟⲓ ⲛϭⲓ ⲛϩⲗⲗⲟ ⲙⲛ ⲡϩⲗⲗⲟ ⲡⲉⲡⲣⲉⲥⲃⲩⲧⲉⲣⲟⲥ ⲁⲗⲗⲁ ⲡⲉϩⲙⲟⲧ ⲙⲡ
ⲛⲟⲩⲧⲉ ϣⲏⲙ ϫⲉ ⲁ ⲡⲉⲧⲙⲙⲁⲩ ⲣ ϩⲧⲏϥ ⲉϫⲛ ⲧⲉϥϩⲩⲡⲟⲙⲟⲛⲏ ⲙⲁⲗⲓⲥⲧⲁ ϫⲉ 
ⲉϥϣⲁⲛϫⲱⲕ ⲉⲃⲟⲗ ⲙⲡⲉϥⲉⲣⲏⲧ ⲉⲣⲉ ⲡϫⲟⲉⲓⲥ ⲥⲙⲟⲩ ⲉⲣⲟϥ ⲉⲃⲟⲗϫⲉ ⲛⲧⲟϥ ⲟⲛ 
ⲡⲉⲧⲛⲁϯ ϩⲁⲡ ⲉⲣⲟϥ ⲉϥϣⲁⲛⲕⲱ ⲛⲥⲱϥ ⲙⲡⲉϥⲉⲣⲏⲧ. ⲟⲩ ⲉⲣⲟⲓ ⲡⲉ ⲙⲟⲩⲣ 
ⲛϩⲉⲛ ⲣⲱⲙⲉ ⲛⲧⲉⲓⲙⲓⲛⲉ ⲉϩⲟⲩⲛ ⲉϩⲉⲛ ϣⲉ ⲏ ⲉϩⲉⲛ ϣⲙⲟⲩⲉ <pb xml:id="ⲕ︦ⲇ︦"/> ⲛⲧⲁϩⲓⲟⲩⲉ 
ⲉⲣⲟⲟⲩ ϣⲁⲛⲧⲉ ⲡⲉⲩⲥⲱⲙⲁ ϫⲱϭⲉ ⲁⲩⲱ ⲛϥⲡⲱϩ ⲛϥϣⲟⲩⲉ ⲥⲛⲟϥ ⲉⲡⲉⲥⲏⲧ 
ⲁⲩⲱ ϩⲉⲛ ϣⲏⲣⲉ ϣⲏⲙ ⲁⲛ ⲉⲙⲡⲁⲧⲟⲩ ⲥⲟⲩⲛ ⲧⲙⲉ ⲛⲉ ⲛⲉⲧⲛⲉⲓⲣⲉ ⲛⲁⲓ ⲛⲁⲩ ϫⲉ 
ⲉⲛⲛⲁϫⲟⲟⲥ ϫⲉ ⲁⲣⲏⲩ ⲥⲉⲛⲁⲙⲉⲧⲁⲛⲟⲉⲓ ⲛⲧⲛⲥⲟⲗⲥⲗ ⲉϫⲙ ⲡⲉⲛϩⲓⲥⲉ ⲁⲗⲗⲁ 
ϩⲉⲛ ⲛⲟϭ ⲛⲣⲱⲙⲉ ⲛⲑⲉ ⲛⲛⲧⲃⲛⲟⲟⲩⲉ ⲉⲩⲉⲓⲣⲉ ⲛϩⲉⲛ ϫⲱϩⲙ ⲁⲩⲱ ⲟⲛ ⲉⲩϫⲓⲟⲩⲉ 
ⲉⲩϫⲓ ϭⲟⲗ ⲁⲩⲱ ⲉⲩⲟ ⲛⲛⲁϣⲧ ⲛϩⲏⲧ ⲛⲛⲁϣⲧ ⲉⲓⲙⲉ ⲛϭⲓ ⲛⲉⲧⲙⲙⲁⲩ. ⲙⲏ ⲟⲩ
ϭⲱⲛⲧ ⲁⲛ ⲉⲃⲟⲗϩⲓⲧⲙ ⲡⲛⲟⲩⲧⲉ ⲉϫⲛ ⲟⲩⲟⲛ ⲛⲓⲙ ⲉⲧⲥⲟⲟⲩϩ ⲉϩⲟⲩⲛ ϩⲙ ⲡⲉⲓⲙⲁ 
 
ⲉⲩϣⲁⲛⲧⲙⲙⲕⲁϩ ⲛϩⲏⲧ ⲉϫⲛ ⲛⲉⲓⲡⲉⲑⲟⲟⲩ ⲛⲧⲉⲓⲙⲓⲛⲉ ⲉⲧⲟϣ ⲛⲑⲉ ⲛⲧⲁⲛⲛⲁⲩ 
ϩⲛ ⲛⲉⲛⲃⲁⲗ ⲉⲩⲣⲱⲙⲉ ⲛⲥⲁⲧⲁⲛⲁⲥ ⲉⲁϥⲉⲓⲣⲉ ⲛϩⲉⲛ ⲁⲛⲟⲙⲓⲁ ⲛⲑⲉ ⲛⲧⲁϥ
ⲥⲟϥϥ ⲙⲙⲓⲛ ⲙⲙⲟϥ ⲉϥⲛⲁⲣ ⲁϣⲉ ⲛⲣⲟⲙⲡⲉ ϩⲛ ⲑⲏⲗⲓⲕⲓⲁ. ⲛⲓⲙ ⲡⲉⲧⲛⲁ
ϫⲟⲟⲥ ⲁⲛ ϫⲉ ⲡϣⲁϫⲉ ⲉⲧⲥⲏϩ ϩⲛ ⲏⲥⲁⲓⲁⲥ ⲛⲁⲉⲓ ⲉϩⲣⲁⲓ ⲉϫⲙ ⲡⲉⲧⲙⲙⲁⲩ 
ϫⲉ ⲡⲣⲉϥⲣ ⲛⲟⲃⲉ ⲉⲧⲛⲁⲣ ϣⲉ ⲛⲣⲟⲙⲡⲉ ⲛϥⲙⲟⲩ ϥⲛⲁϣⲱⲡⲉ ⲉϥⲥϩⲟⲩⲟⲣⲧ. ⲛⲓⲙ 
ⲡⲉⲧⲛⲁϫⲟⲟⲥ ⲁⲛ ϫⲉ ⲡⲕⲱϩⲧ ⲛⲧⲅⲉϩⲉⲛⲛⲁ ⲡⲉⲧⲛⲁⲕⲗⲏⲣⲟⲛⲟⲙⲉⲓ ⲙ<pb xml:id="ⲕ︦ⲉ︦"/> 
ⲡⲁⲥⲉⲃⲏⲥ ⲉⲧⲙⲙⲁⲩ ⲛϩⲗⲗⲟ ⲛⲁⲧϭⲟⲙ. ⲛⲁϣ ⲛϩⲉ ⲡⲛⲟⲩⲧⲉ ⲛⲁϯⲥⲟ ⲉⲡⲁⲓ ⲏ 
ⲉⲟⲩⲟⲛ ⲛⲓⲙ ⲉⲧⲛⲁⲣ ⲛⲁⲓ. ⲙⲏ ⲉⲧⲃⲉ ⲧⲉϥⲙⲛⲧϩⲗⲗⲟ ⲏ ⲉⲧⲃⲉ ⲡⲣⲁⲛ ⲉⲧⲟⲩ
ⲙⲟⲩⲧⲉ ⲉⲣⲟϥ ϫⲉ ⲡⲣⲉⲥⲃⲩⲧⲉⲣⲟⲥ. ⲙⲏ ⲙⲡⲉⲧⲛⲥⲱⲧⲙ ⲛⲧⲱⲧⲛ ⲉⲛⲉϥϩⲃⲏⲩⲉ 
ⲧⲏⲣⲟⲩ ⲉⲧϩⲟⲟⲩ ⲏ ⲙⲡⲉⲧⲛⲛⲁⲩ ⲉⲛⲉⲛⲧⲁⲓⲁⲁⲩ ⲛⲁϥ ⲉϥⲥⲟⲛϩ ⲉϩⲟⲩⲛ. ⲙⲏ 
ⲙⲡⲉ ⲟⲩⲛⲟϭ ⲛⲟⲩⲟⲉⲓϣ ⲟⲩⲉⲓⲛⲉ ⲙⲛⲛⲥⲁ ⲧⲣⲉⲛⲛⲟϫϥ ⲉⲃⲟⲗ ⲉⲓⲙⲟⲕϩ ⲛϩⲏⲧ 
ⲙⲡⲉϩⲟⲟⲩ ⲙⲛ ⲧⲉⲩϣⲏ ⲙⲛ ⲡⲉⲓⲕⲉⲧⲁⲗⲁⲓⲡⲱⲣⲟⲥ ⲉⲧⲙⲙⲁⲩ ϫⲉ ⲡⲁⲡⲛⲟⲩⲧⲉ 
ⲉⲧⲧⲁⲗⲁⲓⲡⲱⲣⲉⲓ ϩⲁ ⲡⲉⲛⲣⲟⲟⲩϣ ⲧⲏⲣⲛ. ⲁⲩⲱ ⲛⲕⲉϩⲗⲗⲟⲓ ⲟⲛ ⲙⲛ ⲛⲉⲧⲁⲓⲥ
ⲑⲁⲛⲉ ⲧⲏⲣⲟⲩ ⲛⲁϭⲱ ⲁⲛ ⲛⲟⲩⲉϣ ⲛⲗⲩⲡⲉⲓ ⲉⲛⲣ ϩⲟⲧⲉ ⲧⲏⲣⲛ ϫⲉ ⲛⲛⲉϥⲙⲟⲩ 
ⲛⲧⲉ ⲛⲉⲧⲙⲟⲥⲧⲉ ⲙⲙⲟⲛ ⲏ ⲛⲧⲟϥ ϩⲟⲓⲛⲉ ⲛⲑⲉ ⲉⲧⲟⲩⲟ ⲙⲙⲟⲥ ϫⲟⲟⲥ ϫⲉ ⲁ ϣⲉ
 
ⲛⲟⲩⲧⲉ ⲙⲉⲩⲧ ⲟⲩⲣⲱⲙⲉ. ⲏ ⲙⲛ ϩⲁϩ ⲛⲁϫⲟⲟⲥ ⲛⲧⲉⲓϩⲉ ϩⲣⲁⲓ ⲛϩⲏⲧⲉ ⲧⲥⲩⲛⲁ
ⲅⲱⲅⲏ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ. ⲁⲩⲱ ⲟⲩ ⲉⲣⲟⲓ ⲧⲉⲛⲟⲩ ⲡⲉ ⲁⲛⲁⲅⲕⲁⲍⲉ ϩⲛ 
ϩⲉⲛ ⲃⲁⲥⲁⲛⲟⲥ ⲛϩⲉⲛ ⲣⲱⲙⲉ ⲙⲙⲁⲥⲧ ⲣⲱⲙⲉ ⲁⲩⲱ ⲛⲃⲁⲃⲉ ⲣⲱ<pb xml:id="ⲕ︦︦ϝ︦"/>ⲙⲉ 
ⲉⲧⲣⲉⲩⲣ ⲡⲡⲉⲧⲛⲁⲛⲟⲩϥ ⲉⲩⲟⲩⲁϣϥ ⲁⲛ ϫⲉ ϩⲉⲛ ⲙⲁⲓ ⲡⲉⲑⲟⲟⲩ ⲛⲉ. ⲙⲏ ⲁⲛⲅ 
ⲟⲩⲙⲁⲧⲟⲓ ⲏ ⲟⲩϩⲩⲡⲏⲣⲉⲧⲏⲥ ⲉⲓⲧⲓⲙⲱⲣⲉⲓ ⲛⲛⲉⲧⲟⲩⲉϣ ⲡϫⲱϩⲙ ⲛϩⲟⲩⲟ ⲉⲡ
ⲧⲃⲃⲟ ⲁⲩⲱ ⲉⲩⲟⲩⲉϣ ⲡϭⲟⲗ ⲛϩⲟⲩⲟ ⲉⲧⲙⲉ ⲉⲩⲙⲉ ⲇⲉ ⲟⲛ ⲛⲧⲙⲛⲧⲁⲧⲥⲱⲧⲙ 
ⲛϩⲟⲩⲟ ⲉϫⲓ ⲥⲃⲱ ϫⲉ ⲉⲩⲉϩⲉ ϩⲣⲁⲓ ⲛϩⲉⲛ ⲡⲉⲑⲟⲟⲩ ⲉⲙⲛⲧⲟⲩ ⲏⲡⲉ ⲛⲑⲉ ⲉⲧⲥⲏϩ 
ϫⲉ ⲡⲉⲧϭⲟⲟⲙⲉ ⲉϫⲓ ⲥⲃⲱ ⲛⲁϩⲉ ⲉϩⲣⲁⲓ ⲉϩⲉⲛ ⲡⲉⲑⲟⲟⲩ. ⲉⲧⲃⲉ ⲟⲩ ⲧⲉⲛⲟⲩ ⲙⲡⲁⲓ 
ⲛⲁϫⲓ ϩⲣⲁϥ ⲉⲣⲟϥ ⲁⲛ ⲙⲛ ⲣⲱⲙⲉ ⲛⲧⲉⲓⲙⲓⲛⲉ ⲛⲁⲥⲱⲧⲙ ⲛⲥⲁ ⲡⲉⲧϩⲓⲧⲟⲩⲱϥ. 
ⲡⲁⲗⲓⲛ ⲇⲉ ⲟⲛ ⲉϥϣⲁⲛⲣ ⲡⲁⲓ ⲟⲩⲕⲣⲓⲙⲁ ⲛⲁϥ ⲡⲉ ⲉⲃⲟⲗϩⲓⲧⲙ ⲡⲛⲟⲩⲧⲉ ⲁⲩ
ⲑⲗⲓⲯⲓⲥ ⲙⲛ ⲟⲩⲁⲛⲁⲅⲕⲏ ⲕⲱⲧⲉ ⲉⲡⲁⲓ ⲁ ⲡⲁⲓϩⲱϣ ⲁϥϩⲱϣ ⲡⲕⲱϩ ⲙⲡⲉⲕⲏⲓ 
ⲡⲉ ⲛⲧⲁϥⲟⲩⲉⲙ ⲡⲁⲓ. ⲡⲕⲱϩ ⲙⲡⲉⲕⲏⲓ ⲡⲉ ⲛⲧⲁϥⲃⲟⲗϥ ⲉⲃⲟⲗ ⲉⲃⲟⲗϫⲉ ⲉϥ
 
ϣⲁⲛⲙⲁⲥⲧⲓⲅⲟⲩ ⲛⲛⲉⲧⲙⲡϣⲁ ⲙⲡⲁⲓⲇⲉⲩⲉ ⲙⲙⲟⲩ ⲟⲩⲙⲕⲁϩ ⲛϩⲏⲧ ⲛⲁϥ 
ⲡⲉ ϫⲉ ϥⲣ ϩⲟⲧⲉ ⲉⲧⲃⲉ ⲡⲙⲟⲩ ⲉϥϣⲁⲛⲁⲛⲉⲭⲉ ⲙⲙⲟⲟⲩ ϥⲣ ϩⲟⲧⲉ ϫⲉ ⲟⲩ
ⲕⲣⲓⲙⲁ ⲛⲁϥ ⲡⲉ ⲉⲃⲟⲗϩⲓⲧⲙ ⲡⲛⲟⲩⲧⲉ. ⲕⲛⲁⲩ ⲡϫⲟⲉⲓⲥ ϫⲉ ⲁ ⲡϩⲏⲧ ⲙⲛ <pb xml:id="ⲕ︦ⲍ︦"/> 
ⲧⲉⲯⲩⲭⲏ ⲙⲡⲁⲓ ϣⲱⲡⲉ ⲛⲑⲉ ⲛⲟⲩⲡⲗⲏⲅⲏ ⲉⲥⲙⲟⲕϩ ⲛⲣ ⲡⲁϩⲣⲉ ⲉⲣⲟⲥ ⲁ 
ⲧⲗⲩⲡⲏ ⲙⲡⲉⲓϩⲱⲃ ϣⲱⲡⲉ ⲛⲑⲉ ⲛⲟⲩⲉⲓⲃⲧ ϩⲣⲁⲓ ⲛϩⲏⲧϥ ⲛⲑⲉ ⲛⲧⲟⲕ ⲉⲧⲕⲥⲟⲟⲩⲛ.
ⲉϥⲧⲱⲛ ⲡⲛⲁⲩ ⲉϣⲁⲣⲉ ⲡⲁⲓ ⲙⲉⲗⲉⲧⲁ ⲛⲉⲕϣⲁϫⲉ ⲛⲟⲩⲟⲉⲓⲛ. ⲁⲕⲛⲁⲩ ⲉⲣⲟϥ 
ⲛϩⲁϩ ⲛⲥⲟⲡ ⲉϥⲕⲱ ⲛⲣⲱϥ ⲉⲃⲟⲗ ϩⲙ ⲡⲉϥⲯⲁⲗⲙⲟⲥ ⲛϥϣⲱⲡⲉ ⲉϥⲟⲛϣ ⲉⲃⲟⲗ 
ⲉⲧⲃⲉ ⲛⲉϩⲃⲏⲩⲉ ⲉⲧⲙⲙⲁⲩ ϩⲱⲥⲧⲉ ⲉⲧⲣⲉϥϯ ⲟⲩⲃⲉ ⲡⲁϣ ⲁϩⲟⲙ ⲙⲛ ⲧⲗⲩⲡⲏ 
ⲛⲛⲉⲓⲡⲉⲑⲟⲟⲩ ⲛⲑⲉ ⲙⲡⲉⲧϯ ⲟⲩⲃⲉ ⲡⲙⲉⲉⲩⲉ ⲉⲑⲟⲟⲩ ⲛⲧⲉ ⲡⲇⲓⲁⲃⲟⲗⲟⲥ ⲉⲃⲟⲗ
ϫⲉ ⲏ ⲛⲧⲉⲓⲙⲓⲛⲉ ⲙⲡⲓⲣⲁⲥⲙⲟⲥ ⲣ ⲡⲣⲱⲙⲉ ⲛϣⲙⲙⲟ ⲉⲣⲟⲕ ⲡϫⲟⲉⲓⲥ ⲏ ⲛⲥⲣ 
ϩⲱⲃ ⲛⲁϥ ⲉⲩϩⲩⲡⲟⲙⲟⲛⲏ ⲑⲩⲡⲟⲙⲟⲛⲏ ⲇⲉ ⲉⲩⲇⲟⲕⲓⲙⲏ ⲧⲇⲟⲕⲓⲙⲏ ⲇⲉ ⲉⲩ
ϩⲉⲗⲡⲓⲥ ⲑⲉⲗⲡⲓⲥ ⲇⲉ ⲙⲉⲥϫⲓ ϣⲓⲡⲉ. ⲧⲉⲓⲙⲓⲛⲉ ⲇⲉ ⲛⲣⲱⲙⲉ ⲛⲁⲧⲥⲃⲱ ⲙⲉⲩⲙⲁⲧⲉ 
ⲉⲛⲉϩ ⲛϩⲉⲛ ⲙⲛⲧⲛⲟϭ ϩⲛ ⲙⲡⲏⲩⲉ ⲙⲟⲅⲓⲥ ⲅⲁⲣ ⲛⲑⲉ ⲉⲧⲉⲣⲉ ⲡⲁⲓ ϣⲗⲏⲗ 
ⲉⲧⲣⲉ ⲡⲛⲟⲩⲧⲉ ⲕⲱ ⲛⲁϥ ⲉⲃⲟⲗ ⲛϥⲣ ⲟⲩⲛⲁ ⲛⲙⲙⲁϥ ⲛϥⲁⲁϥ ϩⲱⲱϥ ⲙⲛ 
 
ⲛⲉⲧⲙⲙⲁⲩ ⲉⲩϣⲁⲛⲣ ϩⲧⲏⲩ ⲉϫⲛ ⲛⲉⲩⲡⲉⲑⲟⲟⲩ ⲁⲗⲗⲁ ⲕⲁⲛ ⲁϩⲉ ⲛⲁⲙⲉ 
ⲉⲩϣⲁⲛⲣ ⲣⲣⲟ ϩⲛ ⲙⲡⲏⲩⲉ ⲙⲏ ⲟⲩϣⲟⲩϣⲟⲩ <pb xml:id="ⲕ︦ⲏ︦"/> ⲙⲡⲁⲓ ⲡⲉ ⲉⲣϣⲁⲛ 
ⲛⲉⲧⲙⲙⲁⲩ ϯ ⲛⲁϥ ⲛⲧⲡⲁϣⲉ ⲛⲧⲉⲩⲙⲛⲧⲉⲣⲟ ϩⲙ ⲡⲙⲁ ⲉⲧⲙⲙⲁⲩ. ⲙⲏ ⲟⲩ
ϣⲓⲡⲉ ⲛⲁϥ ⲁⲛ ⲡⲉ ⲉϥϣⲁⲛϣⲱⲡⲉ ⲛⲑⲉ ⲙⲡⲉⲧϫⲓ ⲉϫⲱϥ ⲛⲧⲟⲟⲧⲟⲩ ⲛⲧⲉⲓⲙⲓⲛⲉ 
ⲛⲣⲱⲙⲉ ⲉⲧⲙⲙⲁⲩ ⲛⲧⲟⲟⲧⲟⲩ ⲁⲛ ⲛⲙⲡⲓⲥⲧⲟⲥ ⲛⲁⲙⲉ. ⲟⲩⲧⲉ ⲣⲱ ⲙⲉⲥϣⲱⲡⲉ 
ⲛⲧⲉⲓϩⲉ ϩⲙ ⲡⲙⲁ ⲉⲧⲙⲙⲁⲩ. ⲉⲧⲃⲉ ⲟⲩ ⲧⲉⲛⲟⲩ ⲡⲁⲓ ⲛⲁϣⲱⲡⲉ ⲛϫⲟⲟⲩⲧ ⲉⲡⲉ
ϩⲟⲩⲟ ⲏ ⲛⲁϣ ⲛϩⲉ ϯⲛⲁϯ ⲁⲛ ⲟⲩⲃⲉ ⲧⲉⲑⲗⲓⲯⲓⲥ ⲧⲉⲑⲗⲓⲯⲓⲥ ⲙⲛ ⲡⲡⲓⲣⲁⲥⲙⲟⲥ 
ⲡⲡⲉⲓⲣⲁⲥⲙⲟⲥ ⲉⲧϣⲟⲟⲡ ⲁⲛ ⲕⲁⲧⲁ ⲟⲩⲟⲉⲓϣ ⲏ ⲕⲁⲧⲁ ⲣⲟⲙⲡⲉ ⲁⲗⲗⲁ ⲉⲩⲛⲏⲩ 
ⲉϫⲛ ⲛⲉⲩⲉⲣⲏⲩ ⲏ ⲛⲥⲁ ⲛⲉⲩⲉⲣⲏⲩ ϣⲁ ϩⲟⲩⲛ ⲉⲧⲉⲛⲟⲩ ⲕⲁⲓ ⲅⲁⲣ ⲧⲉⲑⲗⲓⲯⲓⲥ 
ⲉⲧⲛⲥϩⲁⲓ ⲏ ⲉⲧⲛϫⲱ ⲛⲛⲓϣⲁϫⲉ ⲛⲗⲩⲡⲏ ⲉⲧⲃⲏⲧⲥ ⲣⲱϣⲉ ⲉⲑⲙⲕⲟ ⲛⲛⲉⲧⲙⲟⲕϩ 
ⲛϩⲏⲧ ⲧⲏⲣⲟⲩ ⲉⲧⲃⲉ ⲧⲙⲛⲧⲁⲧⲥⲱⲧⲙ ⲙⲛ ⲧⲙⲛⲧⲥⲁⲃⲉ ⲛⲛⲁⲓ ⲉⲧⲙⲙⲁⲩ ⲛⲁⲩ 
ⲙⲁⲩⲁⲁⲩ ⲉⲩⲙⲉⲉⲩⲉ ϫⲉ ⲡⲉⲧⲉⲓⲣⲉ ⲛⲧⲛⲏⲥⲧⲓⲁ ⲙⲙⲁⲧⲉ ⲡⲉ ⲡⲣⲙ ⲛⲛⲟⲩⲧⲉ 
ⲁⲩⲱ ⲙⲡⲟⲩⲉⲓⲙⲉ ϫⲉ ⲉⲩⲱⲡ ϩⲓⲥⲉ ⲉⲡϫⲓ ⲛϫⲏ ⲛⲥⲉϩⲁⲣⲉϩ ⲁⲛ ⲉⲧⲉⲛⲧⲟⲗⲏ 
ⲙⲡⲉⲧϩⲱⲛ ⲙⲙⲟⲥ ⲉⲧⲟⲟⲧⲟⲩ <note note="sic exit">.</note> 
 
<pb xml:id="ⲗ︦ⲅ︦"/> ⲉⲛⲉⲣⲕⲟⲥⲙⲉⲓ ϩⲙ ⲡⲟⲩϩⲏⲧ ⲛⲛⲁϩⲣⲛ ⲛⲡ︦ⲥ︦ ⲛⲉⲩⲛⲁϭⲛⲧⲉ ⲁⲛ 
ⲡⲉ ⲣⲕⲟⲥⲙⲓ ⲛⲛⲁϩⲣⲛ ⲛⲣⲱⲙⲉ ⲧⲥⲟϭ ⲉⲧⲉ ⲙⲛ ⲛⲉϩ ϩⲙ ⲡⲉⲥⲁⲅⲅⲉⲟⲛ ⲉⲧⲉ 
ⲡⲁⲓ ⲡⲉ ϫⲉ ⲙⲛ ϩⲙⲟⲩ ⲙⲙⲟ ⲉⲡⲧⲏⲣϥ ϩⲙ ⲡⲟⲩϩⲏⲧ ⲛⲧⲟⲩϩⲉ ⲁⲛ ⲧⲉ ⲧⲁⲓ 
ⲛⲟⲩⲟⲉⲓϣ ⲛⲓⲙ ⲉⲣ ⲃⲏⲗ ⲉⲃⲟⲗ ϩⲛ ⲛⲟⲩⲙⲛⲧⲗⲁⲃ ⲗⲁ ⲙⲡⲉⲓⲉⲓⲙⲉ ϫⲉ ⲛⲉⲧⲛϩⲟⲧ 
ⲉⲧⲙⲛⲧⲣⲙ ⲛϩⲏⲧ ϩⲓ ⲃⲟⲗ ⲛⲛⲁϩⲣⲛ ⲛⲣⲱⲙⲉ ⲛⲧⲟⲟⲩ ⲟⲛ ⲛⲉⲧⲛϩⲟⲧ ⲉⲧⲙⲛⲧⲣⲙ 
ⲛϩⲏⲧ ϩⲓ ϩⲟⲩⲛ ⲛⲛⲁϩⲣⲉⲛ ⲙⲡⲛⲟⲩⲧⲉ ⲉⲙⲙⲟⲛ ⲉϣϫⲉ ϣϣⲉ ⲉⲧⲉⲥϩⲓⲙⲉ ⲕⲱ 
ⲛⲟⲩⲉⲝⲟⲩⲥⲓⲁ ⲉϫⲛ ⲧⲉⲥⲁⲡⲉ ⲉⲧⲃⲉ ⲛⲁⲅⲅⲉⲗⲟⲥ ⲛⲉϣϣⲉ ⲛⲧⲟϥ ⲟⲛ ⲉⲣⲟⲥ ⲉϩ
ⲙⲟⲟⲥ ⲉϩⲣⲁⲓ ⲕⲁⲗⲱⲥ ⲉⲧⲃⲉ ⲛⲁⲅⲅⲉⲗⲟⲥ ϫⲉ ⲛⲛⲉⲩⲡⲱϩⲧ ⲛⲧⲟⲣⲅⲏ ⲙⲡⲉⲩϭⲱⲛⲧ 
ⲉϩⲣⲁⲓ ⲉϫⲱⲥ ϩⲙ ⲡⲁϣⲁⲓ ⲙⲡⲉⲥϭⲱⲱⲙⲉ. ⲉⲧⲃⲉ ⲡⲁⲓ ϯϫⲱ ⲙⲙⲟⲥ ⲛⲉ ⲧⲁⲧⲥⲃⲱ 
 
ϫⲉⲧⲃⲉ ⲣⲱⲙⲉ ⲁⲛ ⲟⲩⲧⲉ ⲉⲧⲃⲉ ⲡⲛⲟⲩⲧⲉ ⲁⲛ ⲡⲁⲓ ⲉϯⲥⲟⲟⲩⲛ ϫⲉ ⲡⲉϥⲟⲩⲱϣ ⲁⲛ 
ⲡⲉ ⲉⲁⲛⲉⲭⲉ ⲛⲧⲉⲓⲙⲓⲛⲉ ⲛⲣⲱⲙⲉ ⲁⲗⲗⲁ ⲉⲧⲃⲉ ⲑⲟⲧⲉ ⲛⲧⲁⲓⲛⲁⲩ ⲉⲧⲟⲩⲙⲛⲧⲉ
ⲃⲓⲏⲛ ⲉⲣϫⲓ ϣⲕⲁⲕ ⲉⲃⲟⲗ ϩⲛ ⲧⲟⲩⲙⲛⲧϭⲱⲃ ⲙⲡⲉϩⲟⲟⲩ ⲛⲧⲁⲓϯ ⲥⲃⲱ ⲛⲉ. 
ⲉⲓⲛⲁⲧⲣⲉⲩϯⲥⲟ ⲉⲣⲟ ⲙⲡⲉⲓⲕⲉⲥⲟⲡ ⲉⲧⲙⲁⲁⲧⲉ ⲛϣⲙⲙⲟ ⲉⲛⲁⲓ ⲉⲧⲉ ϯϩⲓⲥⲉ ⲛⲁⲩ 
ⲉⲣⲉ ⲛⲟϭⲛⲉϭ ⲙⲙⲟⲟⲩ ϫⲓⲛ ⲧⲟⲩⲙⲛⲧⲕⲟⲩⲓ ϣⲁ ϩⲣⲁⲓ ⲉⲧⲟⲩⲙⲛⲧⲛⲟϭ ⲛⲥϩⲓⲙⲉ.
ⲁⲩⲱ ⲙⲁⲣⲉⲥⲥⲱⲧⲙ ⲛⲕⲉⲥⲟⲡ ⲛⲟⲩⲱⲧ ϫⲉ ⲁⲣϯ ⲛⲟⲩϭⲥ ⲙⲡⲛⲟⲩⲧⲉ ϩⲁⲧⲏ ϩⲛ 
ⲧⲟⲩ<pb xml:id="ⲗ︦ⲇ︦"/>ⲙⲛⲧⲁⲧⲥⲱⲧⲙ ⲏ ϩⲛ ϭⲉⲗⲁⲁⲩ ⲛϩⲱⲃ ⲉϥϩⲟⲟⲩ ⲏ ⲙⲁⲣⲓⲥⲱⲧⲙ 
ϫⲉ ⲁⲣⲕⲣⲙⲣⲙ ⲏ ⲁⲣⲟⲩⲱ ϩⲙ ⲡⲧⲏⲣϥ ⲉⲡϩⲗⲗⲟ ϫⲟⲟⲩ ⲙⲙⲟ ⲉⲡⲙⲁ ⲙⲡⲣⲟ 
ⲉϫⲓ ⲛⲧⲟⲩⲉⲡⲓⲧⲓⲙⲉⲓⲁ ⲁⲩⲱ ϯⲙⲉⲉⲩⲉ ϫⲉ ⲧⲉⲏⲡⲉ ⲏⲉⲓⲙⲉ ϫⲉ ⲛϭⲱⲛⲧ ⲙⲡ
ⲛⲟⲩⲧⲉ ⲕⲁⲧⲁ ⲡⲉⲧⲥⲏϩ ⲛⲁⲙⲟⲟϣⲉ ⲛϥⲏⲣ ϩⲱⲃ ⲛⲉ ϩⲛ ⲟⲩⲙⲛⲧϣⲙⲙⲟ ⲁⲩⲱ 
ⲛⲧⲱⲧⲛ ⲧⲣⲧⲛ ϩⲁⲧⲏ ⲛⲧⲏⲩⲧⲛ ⲛⲑⲉ ⲉⲧⲉ ⲙⲛⲧⲉⲧⲛ ⲥⲩⲛⲏⲑⲓⲁ ⲙⲙⲁⲩ ⲉⲧ
 
ⲥⲁⲃⲉ ⲡⲉⲧⲛϩⲟ ⲉϩⲟⲟⲩⲧ ϩⲛ ⲟⲩⲡⲁⲣⲣⲏⲥⲓⲁ ⲏ ϣⲁϫⲉ ⲛⲙⲙⲁⲩ ⲙⲡⲱⲣ ⲟⲛ 
ⲉⲧⲥⲁⲃⲉ ⲡⲉⲧⲛϩⲏⲧ ⲉⲩϫⲁϫⲉ ⲛⲇⲁⲓⲙⲟⲛⲓⲟⲛ ⲛⲇⲓⲁⲃⲟⲗⲟⲥ ⲟⲩⲧⲉ ⲙⲡⲣϣⲁϫⲉ 
ⲛⲙⲙⲁⲩ ⲡⲧⲏⲣϥ ϣⲁϫⲉ ⲛⲏⲧⲛ ⲙⲛ ⲡⲛⲟⲩⲧⲉ ⲙⲡⲉϩⲟⲟⲩ ⲙⲛ ⲧⲉⲩϣⲏ ⲧⲥⲁ
ⲃⲟϥ ⲉⲡⲉⲧⲛϩⲏⲧ ϩⲛ ⲟⲩⲡⲁⲣⲣⲏⲥⲓⲁ ⲉⲃ [...] ⲁⲛ ϫⲉ ⲛϥⲥⲟⲟⲩⲛ ⲙⲡϩⲏⲧ ⲛⲛⲣⲱⲙⲉ 
ⲁⲗⲗⲁ ⲉⲃⲟⲗ ⲣⲱ ϫⲉ ⲛⲧⲟϥ ⲡⲉ ⲛⲧⲁϥⲡⲗⲁⲥⲥⲉ ⲛⲛⲉⲩϩⲏⲧ ⲛⲑⲉ ⲉⲧⲥⲏϩ ϩⲛ 
ⲛⲉⲯⲁⲗⲙⲟⲥ ϫⲉ ⲡⲉⲛⲧⲁϥⲡⲗⲁⲥⲥⲉ ⲙⲁⲩⲁⲁϥ ⲛⲛⲉⲩϩⲏⲧ ⲡⲣⲱⲙⲉ ⲉϥϭⲱϣⲧ 
ⲉⲡϩⲟ ⲙⲙⲁⲧⲉ ⲛⲑⲉ ⲉⲧⲥⲏϩ ⲡⲛⲟⲩⲧⲉ ⲉϥϭⲱϣⲧ ⲉⲡϩⲏⲧ ⲁⲩⲱ ⲉϥⲇⲟⲕⲓⲙⲁⲍⲉ 
ⲛⲛϩⲏⲧ ⲙⲛ ⲛⲉϭⲗⲟⲟⲧⲉ ⲁⲩⲱ ⲛϣⲟϫⲛⲉ ⲙⲡⲉⲡⲛ︦ⲁ︦ ⲛⲛⲣⲱⲙⲉ ⲥⲉϩⲉⲧϩⲱⲧ 
ⲛⲧⲟⲟⲧϥ ⲙⲡⲛⲟⲩⲧⲉ ⲛⲑⲉ ⲉⲧⲥⲏϩ ϫⲉ ⲛϣⲟϫⲛⲉ ⲙⲡⲉⲧⲛⲡⲛ︦ⲁ︦ ϯⲥⲟⲟⲩⲛ ⲙⲙⲟⲟⲩ 
ϫⲉⲕⲁⲥ ⲡⲣⲱⲙⲉ ⲉⲧⲟⲩⲁⲁⲃ ϩⲙ ⲡⲉϥϩⲏⲧ ⲁⲩⲱ ϩⲙ ⲡⲉϥⲥⲱⲙⲁ ϥⲉⲙⲉⲣⲓⲧϥ 
ⲉⲣⲉ ⲡϫⲟⲉⲓⲥ ⲅⲁⲣ ⲙⲉ <note note="sic exit">.</note>
<pb xml:id="ⲝ︦ⲁ︦"/> ϩⲟϥ ⲏ ⲡⲉⲧⲟⲩⲛⲁϭⲛⲧϥ ϩⲣⲁⲓ ⲛϩⲏⲧⲛ ⲉϥϥⲓ ⲗⲁⲁⲩ ⲛϩⲛⲁⲁⲩ 
ⲛϫⲓⲟⲩⲉ ⲉⲡⲧⲏⲣϥ ⲙⲁⲗⲓⲥⲧⲁ ⲉⲩϣⲁⲛϭⲛⲧϥ ϩⲛ ⲟⲩϫⲱϩⲙ ⲏ ϩⲛ ϭⲉⲗⲁⲁⲩ 
 
ⲛⲛⲟⲃⲉ ϣⲁ ϩⲣⲁⲓ ⲉⲩⲙⲛⲧⲁⲧⲥⲱⲧⲙ ⲉϥⲉⲣ ϣⲙⲙⲟ ⲉⲛⲥⲩⲛⲁⲅⲱⲅⲏ ⲙⲡⲛⲟⲩⲧⲉ 
ϫⲉ ⲙⲡϥⲣ ⲡⲙⲉⲉⲩⲉ ⲛⲧⲣⲙⲉⲓⲏ ⲛⲟⲩⲉⲓⲱⲧ ⲙⲛ ⲡⲁϣ ⲁϩⲟⲙ ⲛⲟⲩⲡⲣⲟⲫⲏⲧⲏⲥ 
ⲙⲛ ⲡϩⲟϫϩϫ ⲛⲟⲩⲁⲡⲟⲥⲧⲟⲗⲟⲥ ⲙⲛ ⲡⲣⲟⲟⲩϣ ⲛⲟⲩⲁⲅⲅⲉⲗⲟⲥ ⲙⲛ ⲡⲛⲟϭⲛⲉϭ 
ⲙⲡϫⲟⲉⲓⲥ. ϩⲉⲛ ⲥⲩⲛⲁⲅⲱⲅⲏ ⲉⲁ ⲡⲛⲟⲩⲧⲉ ⲣ ⲡⲉⲩⲙⲉⲉⲩⲉ ⲉⲛⲁ ⲛⲁⲩ ⲉⲧⲣⲉϥϭⲙ 
ⲡⲉⲩϣⲓⲛⲉ ϩⲙ ⲡⲥⲏⲩ ⲛⲛⲉⲩⲡⲉⲑⲟⲟⲩ ⲉⲁϥϯ ⲥⲃⲱ ⲛⲁⲩ ϩⲛ ϩⲉⲛ ϩⲃⲏⲩⲉ ⲉⲩ
ⲛⲁϣⲧ ⲉⲧⲣⲉⲛⲙⲉⲧⲁⲛⲟⲉⲓ ⲛⲟⲩⲙⲛⲧⲙⲛⲧⲣⲉ ⲛⲁⲩ ⲁⲛ ⲧⲉ. ⲏ ⲙⲛⲧⲁⲛ ⲙⲙⲁⲩ 
ⲛⲟⲩϩⲁⲡ ⲛϣⲁⲛⲟⲩⲱϩ ⲉⲧⲟⲟⲧⲛ ⲉⲣ ⲛⲟⲃⲉ ⲛⲕⲉⲥⲟⲡ ⲛⲑⲉ ⲛⲧⲁⲛⲛⲁⲩ ⲉⲛⲉⲥⲛⲱⲱϥ 
ⲛϩⲁϩ ϩⲣⲁⲓ ⲛϩⲏⲧⲛ ⲉⲩⲧⲗⲧⲗ ⲉⲡⲉⲥⲏⲧ ϩⲛ ⲛⲉⲩⲥⲁⲣⲝ ϩⲓⲧⲙ ⲡⲁⲓ ⲉⲩⲃⲁⲥⲁⲛⲓⲍⲉ 
ⲙⲙⲟⲟⲩ ⲉⲡϫⲓ ⲛϫⲏ ⲁⲛ ⲁⲗⲗⲁ ⲉ<pb xml:id="ⲝ︦ⲃ︦"/>ⲣⲉ ⲛⲉⲧⲟⲩⲏϩ ⲧⲏⲣⲟⲩ ϩⲣⲁⲓ ⲛϩⲏⲧⲟⲩ 
ⲥⲟⲟⲩⲛ ϫⲉ ⲉⲧⲃⲉ ⲟⲩ ⲏ ⲉϫⲛ ⲟⲩ ⲛϩⲱⲃ. ⲁϣ ⲛⲗⲁⲟⲥ ⲏ ⲁϣ ⲛⲥⲩⲛⲁⲅⲱⲅⲏ ⲉⲛⲧⲁ 
ⲡⲛⲟⲩⲧⲉ ϯ ⲥⲃⲱ ⲛⲁⲩ ϩⲛ ⲟⲩⲱⲣϫ ⲛⲧⲉⲛϩⲉ ⲉⲓⲙⲏⲧⲓ ⲉⲡⲓ︦ⲏ︦ⲗ︦ ⲙⲡⲉⲓⲟⲩⲟⲉⲓϣ ⲛⲑⲉ 
ⲛⲧⲁϥϯ ⲥⲃⲱ ⲛⲛⲉⲧⲙⲙⲁⲩ ⲁϥϩⲁⲣⲉϩ ⲉⲣⲟⲟⲩ ⲁⲩⲱ ⲁϥⲧⲥⲁⲃⲟⲟⲩ ⲉϩⲉⲛ ϩⲁⲡ 
ⲙⲛ ϩⲉⲛ ⲇⲓⲕⲁⲓⲱⲙⲁ ⲉⲓⲥ ϩⲏⲏⲧⲉ ⲥⲉⲥⲏϩ ϩⲙ ⲡⲛⲟⲙⲟⲥ ⲙⲛ ⲛⲁⲣⲓⲑⲙⲟⲥ ⲙⲛ 
ⲡⲇⲉⲩⲧⲉⲣⲟⲛⲟⲙⲓⲟⲛ ⲙⲛ ⲛϫⲱⲱⲙⲉ ⲧⲏⲣⲟⲩ ⲙⲙⲱⲩⲥⲏⲥ ⲛⲑⲉ ϩⲱⲱϥ ⲁϥϯ 
ⲥⲃⲱ ⲛⲁⲛ ⲉⲁϥϩⲁⲣⲉϩ ⲉⲣⲟⲛ ⲁϥⲧⲥⲁⲃⲟⲛ ⲉϩⲉⲛ ⲇⲓⲕⲁⲓⲱⲙⲁ ⲙⲛ ϩⲉⲛ ϩⲁⲡ 
 
ⲉⲓⲥ ϩⲏⲏⲛⲉ ⲥⲉⲥⲏϩ ϩⲣⲁⲓ ϩⲛ ⲛⲉⲉⲡⲓⲥⲧⲟⲗⲏ ⲧⲏⲣⲟⲩ ⲉⲧⲥⲏϩ ⲛⲁⲛ. ϩⲉⲛ ⲥⲩⲛⲁ
ⲅⲱⲅⲏ ⲉⲙⲡⲟⲩϣⲱⲱⲧ ⲛⲟⲩϣⲁϫⲉ ⲛⲟⲩⲱⲧ ⲉⲃⲟⲗϩⲓⲧⲙ ⲡⲛⲟⲩⲧⲉ ⲛⲑⲉ ⲉⲧⲥⲏϩ 
ⲁⲩⲱ ⲉⲁ ⲡⲛⲟⲩⲧⲉ ϣⲟϫⲛⲉ ⲛⲁⲩ ⲉⲃⲟⲗϩⲓⲧⲟⲟⲧⲟⲩ ⲛⲛⲉⲩⲉⲓⲟⲧⲉ ϫⲓⲛ ⲛϣⲟⲣⲡ ϣⲁ 
ϩⲣⲁⲓ ⲉⲧⲉⲡⲟⲩ ⲉⲧⲣⲉⲩ<pb xml:id="ⲝ︦ⲅ︦"/>ϣⲱⲡⲉ ϩⲛ ⲟⲩⲥϭⲣⲁϩⲧ ⲛⲟⲩⲙⲛⲧⲙⲛⲧⲣⲉ ⲛⲁⲩ 
ⲁⲛ ⲧⲉ. ⲟⲩ ⲡⲉⲧⲕⲱⲗⲩⲉ ⲏ ⲛⲓⲙ ⲡⲉⲧⲁⲙⲁϩⲧⲉ ⲙⲙⲟⲛ ⲉⲧⲣⲉⲛⲉⲓⲣⲉ ⲛϩⲉⲛ 
ϩⲃⲏⲩⲉ ⲉⲛⲁⲛⲟⲩⲟⲩ ⲉⲩⲛⲁϣϭⲙϭⲟⲙ ⲉⲣ ϫⲟⲉⲓⲥ ⲉⲣⲟⲛ ⲉⲧⲙϩⲉ ⲉϩⲣⲁⲓ ⲉϩⲉⲛ 
ⲡⲉⲑⲟⲟⲩ. ⲛⲓⲙ ⲛϩⲏⲧⲛ ⲡⲉⲧⲛⲁϫⲟⲟⲥ ϫⲉ ⲙⲡⲓⲥⲣϥⲉ. ⲙⲏ ⲉⲣⲉ ⲡⲃⲁⲣⲟⲥ ⲛⲛⲉ
ϩⲃⲏⲩⲉ ⲙⲡⲉⲓⲁⲓⲱⲛ ⲙⲛ ⲡⲁϣⲁⲓ ⲛⲑⲩⲗⲏ ϩⲛ ϩϣⲃ ⲛⲓⲙ ⲛⲧⲉ ⲡⲕⲁϩ ϩⲟⲣϣ 
ⲉϩⲣⲁⲓ ⲉϫⲱⲛ ⲏ ⲛⲧⲟϥ ⲟⲩⲛ ⲟⲩⲁ ⲛϩⲏⲧⲛ ⲉⲩⲣⲙⲙⲁⲟ ⲡⲉ ⲕⲉⲟⲩⲁ ⲉⲩϩⲏⲕⲉ 
ⲡⲉ ϫⲉ ⲉⲓⲛⲁϫⲟⲟⲥ ⲏ ϫⲉ ⲉϥⲉϫⲟⲟⲥ ⲛⲧⲟϥ ϫⲉ ⲡϩⲓⲥⲉ ⲛⲧⲙⲛⲧϩⲏⲕⲉ ⲙⲛ ⲡⲉⲙⲧⲟⲛ 
ⲛⲧⲙⲛⲧⲣⲙⲙⲁⲟ ⲛⲉⲧϩⲟⲣϣ ⲉϩⲣⲁⲓ ⲉϫⲱⲛ. ⲙⲏ ⲟⲩϣⲱϣ ⲁⲛ ⲛⲟⲩⲱⲧ ⲡⲉⲧ
ϣⲟⲟⲡ ⲛⲁⲛ ⲧⲏⲣⲛ ϩⲓ ⲟⲩⲥⲟⲡ ϩⲛ ϩⲱⲃ ⲛⲓⲙ ϩⲛ ⲧⲉϩⲣⲉ ⲙⲛ ⲑⲃⲥⲱ ⲏ ϭⲉ
ⲗⲁⲁⲩ ⲛϩⲛⲟ ⲉⲡⲧⲏⲣϥ ⲛⲧⲉ ⲡⲥⲱⲙⲁ. ⲁⲩⲱ ⲟⲩⲛ ϩⲁϩ ⲛϩⲏⲧⲛ ⲛⲁϫⲓ ϣⲓⲡⲉ 
ⲛⲛⲁϩⲣⲛ ϩⲁϩ <pb xml:id="ⲝ︦ⲇ︦"/> ⲛϩⲏⲧⲛ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ϩⲙ ⲡⲉϩⲟⲟⲩ ⲉⲧⲉⲣⲉ 
 
ⲛⲉϩⲃⲏⲩⲉ ⲉⲧⲛⲁⲛⲟⲩⲟⲩ ⲙⲡⲁⲓ ⲙⲛ ⲛⲉϩⲃⲏⲩⲉ ⲉⲑⲟⲟⲩ ⲙⲡⲓⲕⲉⲟⲩⲁ ⲛⲁⲟⲩⲱⲛϩ 
ⲉⲃⲟⲗ ⲛⲧⲉ ⲡⲁⲓ ⲛⲁⲩ ⲉⲡⲉϥϣⲓⲡⲉ ⲙⲛ ⲡⲉϥⲥⲱϣ ⲧⲏⲣϥ ⲁⲩⲱ ⲡⲉⲓⲕⲉⲟⲩⲁ ⲛϥⲛⲁⲩ 
ⲉⲡⲉϥⲉⲟⲟⲩ ⲙⲛ ⲡⲉϥϣⲟⲩϣⲟⲩ ⲧⲏⲣϥ ⲉⲃⲟⲗϫⲉ ⲙⲡⲓⲙⲁ ⲙⲉⲛ ⲧⲉⲛⲟⲩ ⲉⲣⲉ ⲡⲁⲓ
ⲙⲟⲟϣⲉ ϩⲙ ⲡⲟⲩⲟⲉⲓⲛ ⲛϩⲱⲃ ⲛⲓⲙ ⲉⲛⲁⲛⲟⲩϥ ϣⲁ ϩⲣⲁⲓ ⲉⲩⲙⲛⲧϩⲏⲧ ⲛⲟⲩⲱⲧ
ⲙⲛ ⲛⲉⲧϥⲟⲩⲏϩ ⲛⲙⲙⲁⲩ ⲁⲩⲱ ⲡⲉⲓⲕⲉⲟⲩⲁ ⲉϥⲙⲟⲟϣⲉ ϩⲙ ⲡⲕⲁⲕⲉ ⲛϩⲱⲃ 
ⲛⲓⲙ ⲉⲑⲟⲟⲩ ϣⲁ ϩⲣⲁⲓ ⲉⲩⲙⲛⲧϩⲏⲧ ⲛϣⲙⲙⲟ ⲙⲛ ⲛⲉⲧϥⲟⲩⲏϩ ⲛⲙⲙⲁⲩ 
ⲙⲟⲛⲟⲛ ϫⲉ ⲟⲩⲛ ϩⲁϩ ⲛⲁϫⲓ ϣⲓⲡⲉ ⲛⲛⲁϩⲣⲙ ϩⲁϩ ϩⲣⲁⲓ ⲛϩⲏⲧⲛ ⲙⲁⲗⲓⲥⲧⲁ 
ⲛⲛⲁϩⲣⲛ ⲛⲉⲡⲣⲟⲫⲏⲧⲏⲥ ⲙⲛ ⲛⲁⲡⲟⲥⲧⲟⲗⲟⲥ ⲁⲗⲗⲁ ⲟⲩⲛ ϩⲁϩ ⲙⲡⲓⲥⲧⲟⲥ ⲉⲁⲩ
ⲥⲁϩⲱⲟⲩ ⲉⲃⲟⲗ ⲙⲡⲡⲉⲑⲟⲟⲩ ⲁⲩⲉⲓⲣⲉ ⲙⲡⲡⲉⲧⲛⲁⲛⲟⲩϥ ϩⲛ ⲛⲉⲧⲛⲏⲩ ϣⲁⲣⲟⲛ 
ϩⲓ ⲃⲟⲗ ⲡⲟⲩⲁ ⲡⲟⲩⲁ <pb xml:id="ⲝ︦ⲉ︦"/> ⲕⲁⲧⲁ ⲧⲉϥⲙⲓⲛⲉ ⲉⲓⲧⲉ ⲕⲗⲏⲣⲓⲕⲟⲥ ⲉⲓⲧⲉ ⲙⲟ
ⲛⲁⲭⲟⲥ ⲉⲓⲧⲉ ⲕⲟⲥⲙⲓⲕⲟⲥ ϫⲓⲛ ⲟⲩⲣⲙⲙⲁⲟ ϣⲁ ⲉϩⲣⲁⲓ ⲉⲩⲁⲣⲭⲱⲛ ⲙⲛ ⲟⲩ
ⲙⲁⲧⲟⲓ ⲏ ⲟⲩϩⲙϩⲁⲙ ⲉϭⲉⲗⲁⲁⲩ ⲛⲣⲱⲙⲉ ⲉⲡⲧⲏⲣϥ ⲛⲭⲣⲉⲥⲧⲓⲁⲛⲟⲥ ⲙⲛ 
ⲟⲩϩⲉⲑⲛⲟⲥ ⲉⲁϥⲥⲟⲩⲛ ⲡⲛⲟⲩⲧⲉ ⲛⲃⲣⲣⲉ ϩⲙ ⲡⲧⲣⲉϥⲥⲱⲧⲙ ⲉⲡϣⲁϫⲉ ⲙⲡϫⲟⲓⲥ 
ⲉⲃⲟⲗϩⲓⲧⲟⲟⲧⲟⲩ ⲛⲛⲉⲛⲉⲓⲟⲧⲉ ⲛⲁϯ ϣⲓⲡⲉ ⲛⲛⲉⲧⲛⲁϫⲁϩⲙⲟⲩ ⲏ ⲛⲉⲧⲛⲁϫⲓⲟⲩⲉ 
ⲏ ⲛⲉⲧⲛⲁϫⲓ ϭⲟⲗ ⲏ ⲛⲉⲧⲛⲁⲣ ⲗⲁⲁⲩ ⲙⲡⲉⲑⲟⲟⲩ ϩⲣⲁⲓ ⲛϩⲏⲧⲛ ϫⲓⲛ ⲡⲟⲟⲩ ⲏ 
 
ϣⲁ ⲃⲟⲗ. ⲟⲩⲟⲉⲓ ⲙⲉⲛ ⲛⲟⲩⲟⲛ ⲛⲓⲙ ⲉⲧⲣ ⲡⲉⲑⲟⲟⲩ ϩⲙ ⲙⲁ ⲛⲓⲙ ⲁⲗⲗⲁ ⲟⲩⲟⲉⲓ 
ⲛⲁⲛ ⲛϩⲟⲩⲟ ⲛϣⲁⲛⲣ ⲛⲟⲃⲉ ϩⲣⲁⲓ ϩⲛ ⲛⲥⲩⲛⲁⲅⲱⲅⲏ ⲙⲡⲛⲟⲩⲧⲉ ⲛⲕⲉⲥⲟⲡ ⲕⲁⲧⲁ 
ⲙⲡⲉⲑⲟⲟⲩ ⲉⲛⲧⲁⲛⲁⲁⲩ ⲁⲗⲗⲁ ⲉⲁ ⲡⲛⲟⲩⲧⲉ ϯⲥⲟ ⲉⲣⲟⲛ ⲉⲁϥϩⲣⲟϣ ⲛϩⲏⲧ 
ⲉϩⲣⲁⲓ ⲉϫⲱⲛ ϩⲛ ⲧⲉϥⲙⲛⲧϩⲁⲣϣ ϩⲏⲧ ⲧⲏⲣⲥ ⲉⲃⲟⲗϫⲉ ϩⲛ ⲟⲩϭⲉⲡⲏ ⲁ ⲡⲁⲓ 
ⲉⲧⲙⲟⲕϩ ⲛ<pb xml:id="ⲝ︦︦ϝ︦"/> ϩⲏⲧ ⲣ ϩⲉⲛ ϩⲃⲏⲩⲉ ⲉⲩⲛⲁϣⲧ ϩⲣⲁⲓ ⲛϩⲏⲧⲛ ⲁⲩⲱ ⲉⲧ
ⲃⲏⲏⲧⲟⲩ ⲛⲧⲁϥϩⲣⲟⲕ ⲛϭⲓ ⲡϫⲟⲉⲓⲥ ⲉⲃⲟⲗϩⲛ ⲧⲟⲣⲅⲏ ⲙⲡⲉϥϭⲱⲛⲧ ϩⲙ ⲡⲧⲣⲉ 
ⲡⲉⲛⲁϣ ⲕⲁⲕ ⲧⲏⲣⲛ ϩⲛ ⲟⲩⲣⲓⲙⲉ ⲙⲛ ⲟⲩⲛⲉϩⲡⲉ ⲉϩⲣⲁⲓ ⲉϫⲛ ⲛⲉⲛⲡⲉⲑⲟⲟⲩ 
ⲃⲱⲕ ⲉϩⲣⲁⲓ ϣⲁⲣⲟϥ. ⲁⲩⲱ ⲟⲩⲗⲩⲡⲏ ⲛⲟⲩⲏⲣ ⲧⲉ ⲛⲧⲁⲥϣⲱⲡⲉ ⲛⲁⲛ ϩⲛ ⲙⲛⲧ
ϣⲁⲛ ϩⲧⲏϥ ⲛⲓⲙ ϩⲙ ⲡⲥⲟⲡ ⲉⲧⲛⲕⲧⲏⲩ ⲉⲃⲟⲗ ⲉⲡⲉⲧⲥⲟⲛϩ ⲉϩⲟⲩⲛ ⲛⲣⲓⲙⲉ 
ⲉⲛⲛⲁⲩ ⲉⲣⲟϥ ⲉϥⲟ ⲛⲧⲁⲗⲁⲓⲡⲱⲣⲟⲥ ϩⲛ ⲛϭⲓϫ ⲙⲡⲉⲧϩⲓⲟⲩⲉ ⲉⲣⲟϥ ⲁⲩⲱ ϩⲛ 
ⲛⲉⲓⲙⲛⲧϣⲁⲛ ϩⲧⲏϥ ⲛⲧⲉⲓϩⲉ ⲙⲛ ⲛⲕⲉϩⲃⲏⲩⲉ ⲉⲛⲧⲁⲩϣⲱⲡⲉ ⲛⲁⲛ ⲛⲥⲱⲧⲉ 
ⲛⲛⲉⲛⲡⲉⲑⲟⲟⲩ ⲛⲧⲁϥϩⲣⲟⲕ ⲛϭⲓ ⲡⲛⲟⲩⲧⲉ ⲉⲃⲟⲗϩⲙ ⲡⲁϣⲁⲓ ⲛⲡⲉϥϭⲱⲛⲧ. ⲟⲩ
ⲙⲟⲛ ⲇⲉ ϫⲉ ⲙⲡϥⲣ ⲛⲧⲉⲓϩⲉ ⲙⲛ ϩⲉⲑⲛⲟⲥ ⲛⲓⲙ ⲏ ⲙⲛ ⲗⲁⲟⲥ ⲛⲓⲙ ⲛⲑⲉ 
ⲉⲧⲥⲏϩ ⲉⲧⲣⲉϥϩⲣⲟϣ ⲛϩⲏⲧ ⲉϩⲣⲁⲓ ⲉϫⲱⲟⲩ ⲛϭⲓ ⲡϫⲟⲉⲓⲥ ⲛⲑⲉ ⲉⲛⲧⲁϥϩⲣⲟϣ 
ⲛϩⲏⲧ ⲉϩⲣⲁⲓ ⲉϫⲱⲛ <pb xml:id="ⲕⲍ︦"/> ϩⲛ ⲧⲉϥⲙⲛⲧⲛⲁⲏⲧ ⲧⲏⲣⲥ ⲁⲗⲗⲁ ⲛⲕⲉⲁⲅⲅⲉⲗⲟⲥ 
 
ⲟⲛ ⲉⲛⲧⲁⲩⲣ ⲛⲟⲃⲉ ⲙⲡⲉ ⲡⲛⲟⲩⲧⲉ ϯⲥⲟ ⲉⲣⲟⲟⲩ ⲕⲁⲧⲁ ⲛⲉⲅⲣⲁⲫⲏ ⲛⲑⲉ ⲉⲛⲧⲁϥ
ϯⲥⲟ ⲉⲣⲟⲛ ⲙⲛⲛⲥⲁ ⲛⲉⲓⲡⲉⲑⲟⲟⲩ ⲛⲧⲉⲓϭⲟⲧ ⲉⲛⲧⲁⲛⲁⲁⲩ ⲙⲡⲉϥⲙⲧⲟ ⲉⲃⲟⲗ ⲁⲩⲱ 
ⲕⲁⲛ ⲉϣϫⲉ ⲁϥϩⲣⲟϣ ⲛϩⲏⲧ ⲟⲛ ⲉϩⲣⲁⲓ ⲉϫⲛ ⲗⲁⲁⲩ ⲛⲥⲩⲛⲁⲅⲱⲅⲏ ⲏ ⲗⲁⲁⲩ 
ⲛϩⲉⲑⲛⲟⲥ ⲏ ⲗⲁⲁⲩ ⲛⲣⲱⲙⲉ ⲉⲡⲧⲏⲣϥ ⲉⲁⲩⲣ ⲛⲟⲃⲉ ⲉⲣⲟϥ ⲛⲧⲁϥϩⲣⲟϣ ⲁⲛ 
ⲉϩⲣⲁⲓ ⲉϫⲱⲟⲩ ⲉⲩⲛⲁⲙⲏⲛ ⲉⲃⲟⲗϩⲛ ⲛⲉⲩϫⲱϩⲙ ⲙⲛ ⲛⲉⲩⲥⲱⲱϥ ⲙⲛ ⲛⲉⲩⲕⲉ
ⲛⲟⲃⲉ ⲧⲏⲣⲟⲩ ⲁⲗⲗⲁ ⲉⲛⲧⲁϥϩⲟⲣϣ ⲉⲩⲟⲣⲅⲏ ⲙⲛ ⲟⲩⲧⲱⲱⲃⲉ ⲛⲁⲩ ϩⲱⲥ 
ⲁⲥⲉⲃⲏⲥ ⲉⲩϩⲁⲣⲉϩ ⲉⲣⲟϥ ⲉⲩϩⲟⲟⲩ ⲉϥϩⲟⲟⲩ ⲛⲑⲉ ⲉⲧⲥⲏϩ. ⲏ ⲙⲙⲟⲛ ⲟⲩⲛ ⲧⲩ
ⲡⲟⲥ ⲛⲁϣ ⲛϩⲱⲃ ⲡⲉⲧⲉ ⲙⲡⲉ ⲡϫⲟⲉⲓⲥ ϭⲙ ⲡⲉⲛϣⲓⲛⲉ ⲛϩⲏⲧϥ ⲉϥⲟⲩⲱϣ ⲉⲧⲣⲉⲛ
ⲟⲩϫⲁⲓ ⲧⲏⲣⲛ ⲉⲓⲙⲏⲧⲓ ⲉⲡⲁⲓ ⲙⲙⲁⲧⲉ ϫⲉ ⲙⲡⲟⲩⲉϣⲧⲱⲟⲩⲛ ⲛϩⲏⲧⲛ ⲉⲩϩⲉⲣ
ⲙⲏⲧⲁⲣⲓⲟⲛ ⲏ ⲙⲡⲟⲩ<pb xml:id="ⲝ︦ⲏ︦"/>ⲧⲁⲗⲟϥ ⲉⲩϭⲗⲟϭ ⲙⲡⲉⲛⲓⲡⲉ ⲏ ⲙⲡⲟⲩⲕⲱ 
ⲉϩⲣⲁⲓ ⲉϫⲛ ⲧⲉϥⲁⲡⲉ ⲛⲟⲩⲕⲁⲥⲓⲥ ⲉⲥϫⲉⲣⲟ ϩⲛ ⲟⲩⲕⲱϩⲧ ⲏ ⲙⲡⲟⲩⲛⲟⲩϫⲉ 
ⲛⲟⲩϣⲗⲓϭ ⲙⲡⲉⲛⲓⲡⲉ ⲉⲃⲟⲗ ϩⲛ ⲛⲉⲛⲙⲁⲁϫⲉ ⲉⲩⲗⲟⲃϣ ϩⲛ ⲟⲩⲕⲱϩⲧ ⲛⲑⲉ 
ⲉϣⲁⲩⲁⲁⲥ ϩⲓ ⲛⲇⲓⲕⲁⲥⲧⲏⲣⲓⲟⲛ. ϩⲉⲛ ⲥⲩⲛⲁⲅⲱⲅⲏ ⲉⲁⲩⲣⲱⲙⲉ ⲡⲱϩ ⲛⲛⲉϥ
 
ϩⲟⲉⲓⲧⲉ ϩⲣⲁⲓ ⲛϩⲏⲧⲟⲩ ⲛϩⲁϩ ⲛⲥⲟⲡ ⲉⲙⲁⲧⲉ ⲉϥϩⲓⲟⲩⲉ ⲉϩⲟⲩⲛ ϩⲙ ⲡⲉϥϩⲟ 
ϩⲛ ⲧⲉϥϭⲟⲙ ⲁⲩⲱ ⲉϥϩⲉ ⲉϥⲣⲱϩⲧ ⲉϩⲣⲁⲓ ⲉϫⲙ ⲡⲕⲁϩ ϫⲉ ⲙⲛ ϭⲟⲙ ⲙⲙⲟϥ 
ⲉⲁϩⲉ ⲣⲁⲧϥ ⲉⲧⲃⲉ ⲡⲉⲙⲕⲁϩ ⲛϩⲏⲧ ⲛϩⲉⲛ ϩⲃⲏⲩⲉ ⲙⲡⲟⲛⲏⲣⲟⲛ ⲉⲥⲙⲟⲕϩ ⲉⲧⲣⲉ 
ⲡⲛⲟⲩⲧⲉ ⲕⲱ ⲉⲃⲟⲗ ⲛⲛⲉⲛⲧⲁⲩⲁⲁⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ϩⲣⲁⲓ ϩⲛ ⲛⲥⲩ
ⲛⲁⲅⲱⲅⲏ ⲉⲧⲙⲙⲁⲩ ⲛⲟⲩⲙⲛⲧⲙⲛⲧⲣⲉ ⲛⲁⲩ ⲁⲛ ⲧⲉ. ⲏ ⲉϣⲱⲡⲉ ⲙⲡⲉ ⲣⲱⲙⲉ 
ϣⲓⲛⲉ ϫⲉ ⲉⲧⲃⲉ ⲟⲩ ⲁϥⲡⲱϩ ⲛⲛⲉϥϩⲟⲉⲓⲧⲉ ⲏ ⲁϩⲣⲟϥ ⲁϥⲃⲱⲗ ⲉⲃⲟⲗ ⲁϥϩⲉ 
ⲉϩⲣⲁⲓ ⲉϫⲙ ⲡⲉϥϩⲟ ⲛϩⲁϩ ⲛⲥⲟⲡ ⲉⲙⲁⲧⲉ ⲙⲏ ⲙⲡⲛⲟⲩⲧⲉ ⲛⲁ<pb xml:id="ⲝ︦ⲑ︦"/>ϣⲓⲛⲉ 
ⲁⲛ ⲏ ⲛϣⲁϫⲉ ⲙⲛ ⲛⲉϩⲃⲏⲩⲉ ⲉⲧⲥⲏϩ ϩⲛ ⲛⲉⲭⲁⲣⲧⲏⲥ ⲉⲧⲥⲏϩ ⲛⲁⲛ ⲛⲥⲉⲧⲁⲙⲟ 
ⲁⲛ ⲛⲛⲉⲧⲥⲱⲧⲙ ⲉⲣⲟⲟⲩ ϫⲉ ⲉⲧⲃⲉ ⲟⲩ. ⲏ ⲛⲥⲉϣⲓⲛⲉ ⲁⲛ ⲛⲛⲉⲧϯ ⲛϩⲧⲏⲩ ⲉⲣⲟⲟⲩ 
ⲕⲁⲗⲱⲥ ⲏ ⲛⲥⲉⲛⲁϯ ϩⲁⲡ ⲉⲣⲟⲛ ⲁⲛ ⲛⲥⲉⲛⲁⲕⲣⲓⲛⲉ ⲙⲙⲟⲛ ⲁⲛ ⲉⲃⲟⲗϩⲓⲧⲟⲟⲧⲟⲩ 
ⲧⲏⲣⲟⲩ ϫⲛ ⲙⲙⲟⲛ ⲉⲛⲙⲉⲉⲩⲉ ϫⲉ ⲛⲧⲁ ⲡⲁⲓ ϫⲟⲟⲩ ϩⲛ ⲟⲩⲙⲛⲧϣⲟⲩϣⲟ ⲏ 
ϩⲛ ϩⲉⲛ ⲕⲉⲥⲙⲟⲧ ⲡⲗⲏⲛ ϯϫⲱ ⲙⲙⲟⲥ ⲛⲏⲧⲛ ϫⲉ ⲟⲩⲟⲛ ⲛⲓⲙ ϩⲣⲁⲓ ⲛϩⲏⲧⲛ 
ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲧⲟⲩⲛⲁϭⲛⲧⲟⲩ ⲉⲩⲓⲣⲉ ⲛϩⲉⲛ ϩⲃⲏⲩⲉ ⲉⲩϩⲟⲟⲩ 
 
ⲙⲛⲛⲥⲁ ⲛⲉⲓⲥⲙⲟⲧ ⲉⲧⲛⲁϣⲱⲟⲩ ⲉⲛⲧⲁ ⲡⲛⲟⲩⲧⲉ ⲁⲁⲩ ⲛⲙⲙⲁⲛ ⲁⲩⲱ ⲙⲛ
ⲛⲥⲁ ⲛⲉⲓϩⲓⲥⲉ ⲛⲧⲉⲓϭⲟⲧ ⲉⲛⲧⲁⲛϣⲟⲡⲟⲩ ⲙⲛ ⲛⲉⲩⲉⲣⲏⲧ ϩⲓ ⲟⲩⲥⲟⲡ ⲛⲛⲉⲩ
ⲛⲁⲉⲓⲣⲉ ⲁⲛ ⲛⲛⲁⲧⲥⲱⲧⲙ ⲛⲣⲉϥϯⲧⲱⲛ ⲉⲧⲙⲙⲁⲩ ⲛⲑⲉ ⲉϣⲁⲩⲁⲁⲥ ⲛⲁⲩ ⲛϩⲁϩ 
ⲛⲥⲟⲡ ϩⲛ ϩⲉⲛ ⲙⲓϣⲉ ⲙⲛ ϩⲉⲛ ϫⲡⲓⲟ ⲁⲗⲗⲁ ⲉⲃⲟⲗϫⲉ ⲙⲡⲟⲩⲣ ⲡⲙⲉⲉⲩⲉ 
ⲙⲡⲁϣⲁⲓ ⲙⲡⲉ<pb xml:id="ⲟ︦"/>ⲧⲉⲣⲉ ⲛⲉϥⲃⲁⲗ ϯ ⲣⲙⲉⲓⲏ ⲉⲧⲃⲏⲏⲧⲟⲩ ϫⲉ ⲙⲡⲟⲩⲁⲓⲥ
ⲑⲁⲛⲉ ⲉⲙⲉⲧⲁⲛⲟⲉⲓ ⲉϫⲙ ⲛⲉⲩⲛⲟⲃⲉ ⲉⲩⲛⲁⲉⲓⲣⲉ ⲛⲁⲩ ⲕⲁⲧⲁ ⲡⲉⲛⲧⲁ ⲡⲛⲟⲩⲧⲉ 
ϫⲟⲟϥ ϩⲙ ⲡⲉⲡⲣⲟⲫⲏⲧⲏⲥ ϫⲉ ϣⲱⲃ ⲛⲧⲉⲕⲁⲡⲉ ⲉⲧⲉ ⲡⲁⲓ ⲡⲉ ϫⲉ ⲣ ϩⲏⲃⲉ ⲛⲁⲩ 
ⲛⲅⲛⲟϫⲟⲩ ⲉⲃⲟⲗ ⲛⲅⲧⲙϣⲓⲡⲉ ϩⲏⲧⲟⲩ ⲉⲃⲟⲗϫⲉ ⲛⲧⲟⲟⲩ ϩⲱⲟⲩ ⲙⲡⲟⲩⲣ ϩⲟⲧⲉ 
ϩⲏⲧϥ ⲙⲡⲛⲟⲩⲧⲉ ⲁⲩⲱ ⲙⲡⲟⲩϣⲓⲡⲉ ϩⲁ ⲡϩⲟ ⲙⲡⲁⲅⲅⲉⲗⲟⲥ ⲉⲧⲥⲱⲛⲧ ⲉϫⲛ 
ⲛⲥⲩⲛⲁⲅⲱⲅⲏ ⲙⲡϫⲟⲉⲓⲥ ⲁⲩⲱ ⲉⲧⲡⲣⲟⲥⲉⲭⲉ ⲉⲛⲉⲧⲟⲩⲏϩ ϩⲣⲁⲓ ⲛϩⲏⲧⲟⲩ ϩⲛ 
ⲟⲩϩⲏⲧ ⲙⲙⲉ ⲉⲧⲣⲉϥⲃⲟⲏⲑⲉⲓ ⲉⲣⲟⲟⲩ. ⲏ ⲛⲧⲉⲧⲛⲥⲟⲟⲩⲛ ⲁⲛ ϫⲉ ⲉⲧⲃⲉ ⲛⲉⲛϫⲱϩⲙ 
ⲙⲛ ⲛⲉⲛⲥⲛⲱⲱϥ ⲙⲛ ⲛⲉⲛⲡⲟⲣⲛⲓⲁ ⲙⲛ ⲛⲉⲛϫⲓⲟⲩⲉ ⲙⲛ ⲛⲉⲛϭⲟⲗ ⲙⲛ ⲛⲉⲛ
ⲙⲛⲧⲁⲧⲥⲃⲱ ⲙⲛ ⲛⲉⲛϩⲃⲏⲩⲉ ⲧⲏⲣⲟⲩ ⲉⲑⲟⲟⲩ ⲉⲛⲧⲁⲛⲁⲁⲩ ϫⲓⲛ ⲛϣⲟⲣⲡ ⲡϫⲟ
 
ⲉⲓⲥ ⲁⲩⲱ ⲡⲁⲅⲅⲉⲗⲟⲥ ⲉⲙⲡⲁⲧϥⲃⲱⲗ ⲉⲃⲟⲗ ⲛⲙⲙⲁⲛ ϣⲁ ϩⲟⲩⲛ ⲉⲧⲉⲛⲟⲩ ϩⲛ 
ⲟⲩⲥⲟⲟⲩⲧⲛ ⲛⲑⲉ <pb xml:id="ⲟ︦ⲁ︦"/> ⲉⲛⲧⲁⲛⲁⲁⲛ ⲛϫⲁϫⲉ ⲉⲣⲟϥ ϩⲛ ⲛⲉⲛⲛⲟⲃⲉ ⲉⲧⲙⲙⲁⲩ 
ⲉⲧⲟ ⲛⲁϣⲏ ⲛⲥⲙⲟⲧ ⲛⲕⲣⲟϥ ⲉϥϩⲟⲟⲩ ⲁⲩⲱ ⲡⲉⲩⲁⲣⲓⲕⲉ ⲧⲏⲣϥ ⲉⲃⲟⲗϩⲓⲧⲙ 
ⲡϫⲟⲉⲓⲥ ⲓ︦ⲥ︦ ⲉⲧⲛⲁϯ ϩⲁⲡ ⲉⲣⲟⲛ ⲁⲩⲱ ⲛϥϫⲡⲓⲟⲛ ⲛϩⲏⲧⲟⲩ ⲧⲏⲣⲟⲩ . ⲉⲓⲥ ϩⲏⲏⲧⲉ 
ⲉϥⲥⲏϩ ϩⲛ ⲛⲉⲭⲁⲣⲧⲏⲥ ⲉⲧⲕⲏ ⲛⲁⲛ ⲉϩⲣⲁⲓ ϫⲓⲛ ⲛϣⲟⲣⲡ ⲕⲁⲧⲁ ⲑⲉ ⲉⲛⲧⲁⲓϫⲟⲟⲥ 
ⲛϩⲁϩ ⲛⲥⲟⲡ ϩⲛ ⲛⲉⲡⲓⲥⲧⲟⲗⲏ ⲉⲧⲛⲱϣ ⲙⲙⲟⲟⲩ ⲧⲉⲛⲟⲩ ϯⲥⲟⲟⲩⲛ ϫⲉ ⲟⲩⲟⲉⲓϣ 
ⲡⲉⲧϣⲟⲟⲡ ϩⲛ ϩⲱⲃ ⲛⲓⲙ ⲁⲩⲱ ⲛⲓⲙ ⲡⲉⲧⲛⲁϣϭⲙϭⲟⲙ ⲉⲕⲱⲗⲩⲉ ⲛⲛⲉⲧⲉⲣⲉ 
ⲡⲛⲟⲩⲧⲉ ⲟⲩⲉϣ ⲁⲁⲩ ⲧⲏⲣⲟⲩ ϩⲟⲧⲁⲛ ⲉϥϣⲁⲛⲉⲓ ⲛϭⲓ ⲡⲉⲩⲥⲏⲩ . ⲁⲗⲗⲁ 
ⲛⲁⲙⲉ ϯⲣ ϣⲡⲏⲣⲉ ⲙⲙⲱⲧⲛ ⲧⲱⲛⲉ ⲉⲓⲙⲟⲕⲙⲉⲕ ⲙⲙⲟⲓ ⲛϩⲁϩ ⲛⲥⲟⲡ ϫⲉ ⲙⲡⲉ 
ⲛⲉⲧⲛϩⲗⲗⲟⲉⲓ ⲟⲩⲧⲉ ⲛⲧⲱⲧⲛ ϩⲓ ⲟⲩⲥⲟⲡ ϫⲟⲟⲥ ϩⲟⲗⲱⲥ ⲉⲓⲙⲏⲧⲓ ⲉⲡϩⲗⲗⲟ 
ⲙⲛ ⲕⲉⲟⲩⲁ ⲏ ⲕⲉⲥⲛⲁⲩ ϫⲉ ⲁϩⲣⲟⲕ ⲏ ⲟⲩⲡⲉⲧϩⲙ ⲡⲉⲕϩⲏⲧ ⲉⲧⲙⲧⲣⲉⲛⲥⲱⲧⲙ 
ⲉⲛϣⲁϫⲉ ⲉⲧⲙ<pb xml:id="ⲟ︦ⲃ︦"/>ⲙⲁⲩ ϣⲁ ϩⲟⲩⲛ ⲉⲧⲉⲛⲟⲩ. ⲛⲉⲓⲛⲁⲧⲁⲙⲱⲧⲛ ⲡⲉ ϫⲉ 
 
ⲉⲧⲃⲉ ⲟⲩ ⲁⲗⲗⲁ ϯⲧⲁⲙⲟ ⲛⲧⲟϥ ⲙⲙⲱⲧⲛ ϫⲉ ⲁⲛϥⲓ ⲙⲙⲁⲩ ⲙⲡⲉϩⲟⲩⲟ 
ⲛⲛϣⲁϫⲉ ⲉⲧⲥⲏϩ ⲛϩⲏⲧⲟⲩ ⲉⲓⲟⲩⲱϣ ⲁⲛ ⲉⲗⲩⲡⲉⲓ ⲙⲙⲱⲧⲛ ϩⲙ ⲡⲉϩⲟⲟⲩ 
ⲉⲧⲉⲧⲛⲁⲥⲱⲧⲙ ⲉⲣⲟⲟⲩ ϩⲙ ⲡⲧⲣⲉ ⲧⲉⲓⲛⲟϭ ⲙⲙⲛⲧⲣⲉϥⲣ ϩⲧⲏϥ ϣⲱⲡⲉ ϩⲛ ⲟⲩ
ⲙⲉⲧⲁⲛⲟⲓⲁ ϩⲣⲁⲓ ⲛϩⲏⲧⲛ . ⲣ ⲟⲩⲟⲉⲓⲛ ϭⲉ ϩⲱⲱⲛ ⲉⲡⲉⲛϩⲏⲃⲥ ⲡϫⲟⲓⲥ ⲡⲉⲛ
ⲛⲟⲩⲧⲉ ⲣ ⲟⲩⲟⲉⲓⲛ ⲉⲡⲉⲛⲕⲁⲕⲉ ⲙⲡⲣⲕⲧⲉ ⲡⲉⲛϩⲏⲧ ⲉϩⲉⲛ ϣⲁϫⲉ ⲉⲩϩⲟⲟⲩ 
ⲉⲧⲣⲉⲛϭⲓⲛⲉ ⲛϩⲉⲛ ⲗⲟⲓϭⲉ ⲙⲛ ⲛⲉⲧⲣ ϩⲱⲃ ⲉⲧⲁⲛⲟⲙⲓⲁ. ⲕⲧⲉ ⲡⲉⲛϩⲏⲧ ⲛⲧⲟϥ 
ⲉⲛⲉⲕⲙⲛⲧⲙⲛⲧⲣⲉ ⲁⲩⲱ ⲉⲩⲛⲟϥⲣⲉ ⲛⲁⲛ ⲧⲁⲁⲥ ⲛⲁⲛ ⲉⲣⲓⲕⲉ ⲙⲡⲉⲛϩⲏⲧ ⲉⲛⲉⲕ
ⲇⲓⲕⲁⲓⲱⲙⲁ. ⲁⲓⲣ ϩⲟⲧⲉ ⲛⲁⲥⲛⲏⲩ ϩⲏⲧϥ ⲙⲡⲉⲙⲕⲁϩ ⲛϩⲏⲧ ⲛϩⲟⲩⲟ ⲉⲁⲙⲛⲧⲉ 
ⲉⲑⲟⲟⲩ ⲧⲏⲣϥ ⲁⲗⲗⲁ ⲛϯⲉⲅⲕⲁⲕⲉⲓ ⲁⲛ ⲉⲃⲟⲗϫⲉ ⲟⲩⲛ ϭⲟⲙ ⲙⲡⲛⲟⲩⲧⲉ ⲉⲕⲧⲟϥ 
ⲛⲁⲓ ⲉⲩⲣⲁϣⲉ . ϯⲥⲟⲟⲩⲛ ϫⲉ ⲟⲩ<pb xml:id="ⲟ︦ⲅ︦"/>ⲟⲩϫⲁⲓ ⲡⲉ ⲁⲩⲱ ⲟⲩϩⲏⲧ ⲡⲉ ⲛⲥⲁⲃⲉ 
ⲛⲓⲙ ⲉⲧⲉⲣⲉ ⲡⲉⲩϩⲏⲧ ϩⲙ ⲡⲏⲓ ⲙⲡϩⲏⲃⲉ ⲛⲑⲉ ⲉⲧⲥⲏϩ. ⲙⲡⲣⲛⲁⲩ ⲉⲣⲟⲓ ⲉⲓϣ
ⲧⲟⲣⲧⲣ ⲛϩⲁϩ ⲛⲥⲟⲡ ϩⲛ ⲧⲉⲧⲛⲙⲏⲧⲉ ϩⲓⲧⲛ ⲙⲡⲉⲑⲟⲟⲩ ⲉⲧϣⲱⲡⲉ ϩⲣⲁⲓ ϩⲛ 
ⲛⲥⲩⲛⲁⲅⲱⲅⲏ ⲙⲡⲛⲟⲩⲧⲉ ⲛⲧⲉⲧⲛⲙⲉⲉⲩⲉ ϫⲉ ⲉⲓϣⲓⲛⲉ ⲛⲥⲁ ⲛⲟⲩϫⲉ ⲉⲃⲟⲗϩⲓ
ϫⲱⲓ ⲙⲡⲛⲁϩⲃⲉϥ ⲙⲡⲉⲙⲕⲁϩ ⲛϩⲏⲧ ⲉⲃⲟⲗϩⲓⲧⲙ ⲡⲛⲟⲩⲧⲉ ⲉϫⲛ ϩⲉⲛ ϩⲃⲏⲩⲉ 
 
ⲉⲙⲉϣϣⲉ ⲉⲩϣⲱⲡⲉ ϩⲣⲁⲓ ⲛϩⲏⲧⲛ ⲉⲓⲧⲉ ⲉⲧⲃⲉ ⲛⲁⲛⲟⲃⲉ ⲙⲛ ⲛⲁⲙⲛⲧϣⲁϥⲧⲉ 
ⲉⲓⲧⲉ ⲉⲧⲃⲉ ϩⲉⲛ ϩⲃⲏⲩⲉ ⲙⲡⲟⲛⲏⲣⲟⲛ ⲛⲑⲉ ⲛⲧⲁⲩϣⲱⲡⲉ ⲙⲙⲟⲥ ϩⲙ ⲡⲙⲁ 
ⲛⲧⲁⲩⲁⲁⲩ ⲛϩⲏⲧϥ. ⲁⲓⲧⲥⲁⲃⲟ ⲉϥⲓ ϩⲁ ⲡⲛⲁϩⲃⲉϥ ⲛϩⲉⲛ ⲗⲩⲡⲏ ⲙⲛ ϩⲉⲛ ⲁϣ 
ⲁϩⲟⲙ ⲛⲑⲉ ⲛⲟⲩⲧⲃⲛⲏ ⲉⲁⲩⲧⲥⲁⲃⲟϥ ⲉϥⲓ ϩⲁ ⲡⲛⲁϩⲃⲉϥ ⲙⲉϣⲁⲕ ⲣⲱ ⲛⲧⲁ 
ⲡⲉⲧⲟⲩⲁⲁⲃ ϫⲟⲟⲥ ϫⲉ ⲁⲓⲣ ⲑⲉ ⲛⲛⲓⲧⲃⲛⲏ ⲛⲛⲁϩⲣⲁⲕ ⲉϥⲥⲏⲙⲁⲛⲏ ⲛⲛⲉⲧⲛⲁⲙ
ⲕⲁϩ ⲛϩⲏⲧ ⲛⲟⲩⲟⲉⲓϣ ⲛⲓⲙ ⲉϫⲛ ⲛⲉⲩⲛⲟⲃⲉ ⲏ ⲛⲧⲟϥ ⲉⲧⲃⲉ ϩⲉⲛ <pb xml:id="ⲟ︦ⲇ︦"/> ⲡⲉⲑⲟⲟⲩ 
ⲉⲁⲩϣⲱⲡⲉ ϩⲙ ⲡⲙⲁ ⲉⲛⲧⲁⲩⲁⲁⲩ ⲛϩⲏⲧϥ ⲙⲡⲟⲩⲕⲁⲁⲧ ⲟⲛ ϩⲓⲧⲙ ⲡⲛⲟⲩⲧⲉ.
ⲉⲙⲙⲟⲛ ⲛⲉ ⲟⲩ ⲗⲁⲁⲩ ⲡⲉ ⲉⲧⲣⲁϯ ⲥⲃⲱ ⲙⲡⲁⲙⲉⲉⲩⲉ ⲉⲣⲁⲕⲧϥ ⲉⲃⲟⲗ ⲙⲡⲉⲙ
ⲕⲁϩ ⲛϩⲏⲧ ⲙⲛ ⲧⲗⲩⲡⲏ ⲛⲑⲉ ⲙⲡⲉϣⲁϥⲣⲁⲕⲧϥ ⲉⲃⲟⲗ ⲛϩⲉⲛ ⲥⲟⲩⲣⲉ ⲛϥⲣ 
ⲃⲟⲗ ⲁⲗⲗⲁ ⲉⲧⲃⲉ ⲡϩⲏⲩ ⲉⲧϣⲱⲡⲉ ϯⲛⲁϫⲱϥⲉ ⲉⲃⲟⲗϩⲓⲧⲙ ⲧⲗⲩⲡⲏ ⲙⲛ ⲡⲉⲙ
ⲕⲁϩ ⲛϩⲏⲧ ⲛⲑⲉ ⲙⲡⲉϣⲁϥϫⲱⲱⲃⲉ ⲉⲃⲟⲗϩⲓⲧⲛ ϩⲉⲛ ⲥⲣⲁⲣⲟⲟⲩⲉ ϣⲁⲛⲧϥϥⲓ 
ⲙⲡⲉⲧϥⲛⲁϯ ϩⲏⲩ ⲉⲣⲟϥ. ⲙⲁⲗⲓⲥⲧⲁ ⲛⲟⲩϩⲙⲟⲧ ⲁⲛ ⲡⲉ ⲉⲥⲁⲃⲉ ⲛⲓⲙ ⲉϥⲓ ϩⲁ 
ϩⲉⲛ ⲗⲩⲡⲏ ⲙⲛ ϩⲉⲛ ⲙⲕⲁϩ ⲛϩⲏⲧ ⲙⲛ ϩⲉⲛ ⲛⲟϭⲛⲉϭ ⲉⲩϫⲉⲣⲟ ⲛⲑⲉ ⲛϩⲉⲛ 
 
ϫⲃⲃⲉⲥ ϩⲣⲁⲓ ϩⲛ ⲛⲉϥⲥⲡⲁⲭⲛⲟⲛ ⲉϫⲛ ϩⲱⲃ ⲛⲓⲙ ⲉⲧⲉⲣⲉ ⲡⲛⲟⲩⲧⲉ ⲙⲟⲥⲧⲉ 
ⲙⲙⲟⲟⲩ ⲛⲑⲉ ⲉⲧⲥⲏϩ ⲉⲃⲟⲗϫⲉ ⲛⲧⲟϥ ϩⲱⲱϥ ⲡϫⲟⲉⲓⲥ ⲓ︦ⲥ︦ ⲁⲩϯ ⲛϩⲉⲛ ⲉⲓϥⲧ 
ⲉⲛⲉϥϭⲓϫ ⲉⲧⲃⲉ ⲛⲉⲛⲛⲟⲃⲉ. ⲉⲧⲃⲉ ⲡⲉⲓϣⲱⲛⲉ ϭⲉ ⲉⲧⲟ ⲛϩⲁϩ ⲛⲥⲙⲟⲧ ⲛⲧⲕⲁⲥ ϩⲙ 
<pb xml:id="ⲟ︦ⲉ︦"/> ⲡⲁϩⲏⲧ ⲙⲛ ⲡⲁⲕⲉⲥⲱⲙⲁ ⲙⲡⲣⲙⲟⲩⲧⲉ ⲉⲣⲟⲓ ϫⲉ ⲓⲱⲧ ⲏ ⲥⲟⲛ ⲛⲏⲧⲛ 
ⲛⲁⲥⲛⲏⲩ ⲁⲗⲗⲁ ⲙⲟⲩⲧⲉ ⲉⲣⲟⲓ ϫⲉ ⲡⲥⲓϣⲉ ⲏ ⲡⲉⲛⲧⲁϥⲥⲓϣⲉ ⲛⲑⲉ ⲉⲧⲥⲏϩ ϫⲉ 
ⲡϫⲱⲱⲣⲉ ⲁϥⲑⲃⲃⲓⲟⲉⲓ ⲡϩⲓⲕⲁⲛⲟⲥ ⲁϥⲑⲙⲕⲟⲓ ϩⲛ ϩⲉⲛ ϣⲱⲛⲉ ⲉⲓⲣ ⲡⲕⲉϣⲁⲁⲧ 
ϩⲛ ⲟⲩⲙⲉⲣⲟⲥ ⲛϩⲉⲛ ⲣⲱⲙⲉ ⲉϥⲓ ⲡⲁⲣⲟⲟⲩϣ ⲉⲓⲛⲏϫ ⲉⲓⲥⲕⲣⲕⲱⲣ ϩⲛ ⲙⲙⲁ 
ⲛⲛⲕⲟⲧⲕ. ϯⲡⲱⲱⲛⲉ ⲛϩⲏⲧⲟⲩ ϩⲛ ⲟⲩⲙⲁ ⲉⲩⲙⲁ ⲉⲩⲙⲁ ⲉⲓⲥⲟⲛⲧ ⲉⲃⲟⲗ ⲛⲧⲉⲩ
ϣⲏ ⲧⲏⲣⲥ ⲉⲓⲉⲡⲓⲑⲩⲙⲉⲓ ⲉⲧⲣⲉ ⲡⲟⲩⲟⲉⲓⲛ ⲉⲓ ⲉϩⲣⲁⲓ ϩⲛ ⲛⲉϥⲙⲁ ⲛⲉⲓ ⲉⲃⲟⲗ 
ⲉⲧⲥⲃⲧⲱⲧ ⲏ ⲛⲧⲁⲩⲥⲃⲧⲱⲧⲟⲩ ⲛⲁϥ ϫⲉ ϯⲑⲗⲓⲃⲉ ⲁⲩⲱ ϯϩⲉϫϩⲱϫ ⲛϩⲟⲩⲟ 
ⲡⲁⲣⲁ ⲧⲁϭⲟⲙ ⲉⲃⲟⲗϫⲉ ϯϣⲁⲁⲧ ⲙⲡⲟⲉⲓⲕ ⲉⲟⲩⲟⲙϥ ⲛⲧⲟⲟⲧⲟⲩ ⲛⲛⲁⲥⲛⲏⲩ 
ⲉⲓϫⲓ ⲛⲧⲛ ϩⲉⲛ ϣⲙⲙⲟ ⲁⲩⲱ ⲛⲁⲕⲉϩⲟⲉⲓⲧⲉ ⲉⲛⲧⲁⲩⲧⲁⲙⲓⲟⲟⲩ ⲛⲁⲓ ϯⲕⲱⲧⲉ ⲛⲥⲁ 
 
ⲑⲉ ⲛⲕⲁⲁⲩ ⲉϩⲣⲁⲓ ϫⲉ ⲥⲉϩⲟⲣϣ ⲉϩⲣⲁⲓ ⲉϫⲱⲓ ⲏ ϩⲓⲱⲱⲧ. ϯⲛⲁϫⲱ ⲛⲟⲩ
ϣⲁϫⲉ ⲛⲙⲕⲁϩ ⲛϩⲏⲧ ⲉϥⲙⲟ<pb xml:id="ⲟ︦︦ϝ︦"/>ⲕϩ ⲉⲧⲣⲉ ϩⲁϩ ⲛⲟⲉⲓ ⲙⲙⲟϥ ⲏ ⲉⲧⲣⲉⲩ
ⲧⲱⲧ ⲛϩⲏⲧ ⲛϩⲏⲧϥ ⲉⲧⲉ ⲡⲁⲓ ⲡⲉ ϫⲉ ⲁⲓⲣ ϩⲁϩ ⲛϩⲱⲃ ⲛⲏⲧⲛ ⲉⲛⲁⲛⲟⲩϥ ϩⲱⲃ 
ⲥⲛⲁⲩ ϩⲱ ⲛⲉ ⲛⲧⲁⲓⲁⲓⲧⲉⲓ ⲙⲙⲟⲟⲩ ⲛⲧⲉ ⲧⲏⲩⲧⲛ ϩⲛ ⲟⲩⲉⲡⲓⲥⲧⲟⲗⲏ ⲙⲡⲉⲧⲛⲁⲁⲩ 
ⲛⲁⲓ. ⲙⲡⲓⲣ ⲙⲡϣⲁ ⲉⲧⲣⲉⲧⲛϣⲗⲏⲗ ϩⲁⲣⲟⲓ ϫⲉⲕⲁⲥ ⲡⲟⲩⲁ ⲙⲉⲛ ⲉϯⲟⲩⲁϣϥ 
ⲉϥⲉϣⲱⲡⲉ ⲛⲁⲓ ⲁⲗⲗⲁ ⲙⲡⲁⲓ ⲛⲁϣⲱⲡⲉ ⲁⲛ ϣⲁ ⲡⲉϩⲟⲟⲩ ⲉⲧⲟⲩⲛⲁϫⲱⲕ 
ⲉⲃⲟⲗ ⲛϭⲓ ⲛⲉϩⲟⲟⲩ ⲏ ⲛⲣⲟⲙⲡⲉ. ⲱ ⲡⲉⲓⲛⲟϭ ⲛⲙⲕⲁϩ ⲛϩⲏⲧ ϫⲉ ⲁⲓⲥⲱⲧⲙ ϩⲛ 
ⲛϣⲁϫⲉ ⲉⲛⲧⲁ ⲛⲁⲓ ϫⲟⲟⲩ ⲉⲩⲙⲛⲧⲙⲛⲧⲣⲉ ⲉⲣⲟⲟⲩ ⲏ ⲛⲁⲩ ϫⲉ ⲡⲉⲓϣⲱⲛⲉ 
ⲛⲁϥⲓ ⲁⲛ ⲙⲙⲁⲩ ϩⲙ ⲡⲉϥⲥⲱⲙⲁ ϣⲁ ⲃⲟⲗ ⲟⲩⲧⲉ ⲡⲟⲉⲓⲕ ⲉⲧⲟⲩⲛⲁⲧⲁⲙⲓⲟϥ 
ⲛϥⲛⲁϣⲟⲙⲕϥ ⲁⲛ ϫⲉ ⲡⲉⲙⲧⲟⲛ ⲟⲩⲏⲩ ⲟⲩ ⲉⲃⲟⲗ ⲙⲙⲟϥ ϩⲙ ⲡⲓϣⲱⲛⲉ ⲁⲩⲱ 
ϥϩⲏⲛ ⲁⲛ ⲉϩⲟⲩⲛ ⲉⲣⲟϥ ⲉⲛⲉⲩⲥⲟⲟⲩⲛ ⲁⲛ ⲡⲉ. ⲛⲉⲩⲛⲁϫⲟⲟⲥ ⲁⲛ ⲡⲉ ⲛϭⲓ ⲛⲉⲧ
ⲙⲙⲁⲩ ⲉⲩϣⲁϫⲉ ⲏ ⲉⲩϫⲓ ⲛϩⲣⲁⲩ ϫⲉ ⲉϥⲕⲱ ⲛϩⲧⲏϥ <note note="sic exit">.</note> 
 
ⲭ︦ⲓ︦ⲭ︦ 

<note note="1. fol. recto">[........]</note> [......] ⲟⲩϥ [.....] ⲥⲧⲁ [.....] ⲟⲩⲃ [..] ⲛⲟⲩ 
[.....] ⲙⲛ ⲟⲩϩⲟ [...] ⲧ ⲙⲛ ⲟⲩⲉⲃ [....] ⲁⲩⲱ ⲛⲁϣ ⲛ [.....] ⲡⲛⲟⲩⲧⲉ [.....] 
ⲛⲟⲩ ⲁⲛ ⲛⲧⲟ ⲉϩⲉⲛ ⲣⲱⲙⲉ ⲉⲩⲟⲓ ⲛⲧⲟⲟⲧϥ ⲛⲑⲉ ⲛⲛⲉϥⲁⲅⲅⲉⲗⲟⲥ ⲛⲁⲓ ⲛⲧⲁϥ
ϭⲁⲗⲱⲟⲩ ⲉⲣⲟ. ⲉⲣⲙⲉⲉⲩⲉ ⲉⲟⲩ ⲛⲧⲟ. ⲙⲁⲧⲁⲙⲟⲓ ⲉⲡⲟⲩϣⲟϫⲛⲉ ⲛϩⲟⲩⲟ ⲉⲧ
ⲛϩⲏⲧⲉ ⲧⲁⲣⲛⲉⲓⲙⲉ ϫⲉ ϥⲣ ⲁⲛⲁϥ ⲡϫⲟⲉⲓⲥ ⲛⲧⲁϥϯ ϩⲏⲩ ⲛⲟⲩ ϩⲁⲧⲏ ϫⲓⲛ 
ⲛϣⲟⲣⲡ ⲉⲧⲃⲉ ⲧⲟⲩϭⲓ ⲛϣⲁϫⲉ ⲉⲧϩⲟⲗϭ ⲙⲛ ⲡⲉⲥⲙⲟⲩ ⲉⲧⲉⲧⲛⲙⲁⲕⲁⲣⲓⲍⲉ 
ⲛⲛⲉⲧⲛⲉⲣⲏⲩ ⲉⲧⲉⲧⲛⲧϩⲓⲏⲩ ⲉϩⲣⲁⲓ ϩⲛ ⲛⲉⲧⲛⲟⲩⲱϣ ⲛϩⲏⲧ ⲛⲧⲁϩⲉ ϩⲱⲱⲧ ⲟⲛ 
[..........] ⲣⲟ [......] ⲁⲣ ⲡⲉ [......] ⲩⲛ ⲧⲁⲛ [.....] ⲉⲧⲃⲉ ⲛⲉⲛⲡⲉⲑⲟⲟⲩ 
ⲛⲧⲁⲛⲁⲁⲩ ϩⲙ ⲡⲉⲟⲩⲟⲉⲓϣ ⲉⲧⲙⲙⲁⲩ ⲛⲁⲓ ⲉⲧⲉⲧⲛϫⲓ ϣⲓⲡⲉ ⲉϫⲱⲟⲩ ⲧⲉⲛⲟⲩ 
ⲕⲁⲧⲁ ⲡϣⲁϫⲉ ⲙⲡⲁⲡⲟⲥⲧⲟⲗⲟⲥ ⲑⲁⲏ ⲅⲁⲣ ⲛⲛⲉϩⲃⲏⲩⲉ ⲉⲧⲙⲙⲁⲩ ⲡⲉ ⲡⲙⲟⲩ 
ⲡⲉ ⲡϥⲟⲧⲟⲩ ⲉⲃⲟⲗϩⲛ ⲧⲟⲣⲅⲏ ⲙⲡⲛⲟⲩⲧⲉ ϩⲛ ⲛⲉϩⲟⲟⲩ ⲉⲧⲙⲙⲁⲩ. ⲁⲗⲗⲁ 
ⲡⲉϩⲙⲟⲧ ⲛⲓ︦ⲥ︦ ϣⲏⲡ ϫⲉ ⲕⲁⲛ ⲁϥⲧⲁϣⲟ ⲙⲡⲉϥϭⲱⲛⲧ ⲁϥⲁⲙⲁϩⲧⲉ ⲙⲙⲟⲛ 
 
ⲉⲧⲙϥⲟⲧⲛ ⲉⲃⲟⲗ. ⲉϣⲱⲡⲉ ⲉⲛϣⲁⲛⲧⲙⲉⲓⲙⲉ ϩⲁⲧⲏⲛ ⲁⲩⲱ ϩⲁⲧⲏⲛⲧⲏⲩⲧⲛ 
ⲉⲡⲉϩⲙⲟⲧ ⲙⲡϫⲟⲉⲓⲥ ⲉⲛⲧⲁϥⲁⲁϥ ⲛⲙⲙⲁⲛ ϩⲙ ⲡⲉⲓⲟⲩⲟⲉⲓϣ ⲧⲉⲛⲟⲩ <note note="verso"> </note>
[................] ⲟⲗⲏ [.....] ⲟⲛ ⲉⲛⲥ [.....] ⲉ ⲉϩⲟⲩⲛ ϩⲓ ⲟⲩⲥⲟⲡ ⲁⲩⲱ 
ⲛⲧⲟ ϩⲱⲱⲧⲉ ⲉⲣϣⲁⲛⲧⲙⲇⲓⲁⲕⲣⲓⲛⲉ ⲙⲙⲟ ⲧⲉⲛⲁϫⲟⲟⲥ ϫⲉ ⲉⲓϫⲱ ⲛⲛⲁⲓ ⲛⲉ 
ⲛⲧⲉⲓϩⲉ ⲁⲗⲗⲁ ϯϫⲱ ⲙⲙⲟⲥ ⲛⲉ ϫⲉ ⲉⲓⲉⲓⲣⲉ ⲙⲡⲙⲉⲉⲩⲉ ⲙⲡⲟⲩϩⲓⲥⲉ ⲙⲛ 
ⲛⲕⲟⲟⲩⲉ ⲉⲧⲛⲙⲙⲉ ⲉⲓϫⲱ ⲛⲏⲧⲛ ⲛⲛⲁⲓ ⲉⲓⲙⲉ ⲇⲉ ⲛⲧⲟϥ ⲉⲡⲁⲓ ϫⲉ ⲉⲣϣⲁⲛⲧⲙ
ⲕⲁⲁⲥ ϩⲙ ⲡⲟⲩϩⲏⲧ ϫⲓⲛ ⲙⲡⲟⲟⲩ ⲉⲃⲟⲗ ⲉϣⲱⲱⲧ ⲉⲃⲟⲗ ⲙⲙⲟ ⲙⲙⲛⲧⲕⲁⲧⲁ 
ⲣⲱⲙⲉ ⲛⲓⲙ ⲙⲛ ϩⲩⲡⲟⲕⲣⲓⲥⲓⲥ ⲛⲓⲙ ⲛⲧⲉϫⲉ ⲙⲉ ϩⲁⲧⲛ ⲛⲣⲱⲙⲉ ⲛⲧⲟⲩϭⲁ
ⲗⲱⲟⲩ ⲉⲣⲟ ⲁⲩⲱ ⲛⲧⲉⲧⲛⲛⲟⲟⲩ ⲛⲁⲛ ⲙⲡϣⲁϫⲉ ⲉⲧⲟⲩⲟϫ ⲁⲩⲱ ⲛⲧⲉⲧⲙϩⲩⲡⲟ
ⲕⲣⲓⲛⲉ ⲛⲙ [..........] ϩⲱ [......] ϫⲉ [.......] ϩⲣⲁⲓ [....] ⲕⲣⲓⲙ [.....] ⲧⲟ 
ⲁⲩⲱ ⲛⲧⲟ [....] ϯⲛⲁⲗⲩⲡⲉⲓ ⲙⲙ [....] ⲁⲩⲱ ϯⲛⲁⲁⲛⲁ [....] ⲣⲉⲓ ⲉⲃⲟⲗ ⲙⲙ [..] 
[...] ⲕⲟⲩⲓ ⲕⲟⲩⲓ [....] ⲡⲟⲩⲱϣ ⲙⲡⲁϩⲏⲧ ⲉⲧⲉ ⲟⲩⲛⲧⲁⲓϥ ⲉϩⲟⲩⲛ ⲉⲣⲟ ⲉⲃⲟⲗϫⲉ 
ⲉⲣⲉⲕⲱⲧⲉ ⲛⲥⲁ ⲑⲉ ⲛϯϩⲉ ⲛⲧⲉ ⲡⲛⲟⲩⲧⲉ ⲙⲉⲥⲧⲱⲓ ⲁⲩⲱ ⲛϥϭⲱⲛⲧ ⲉⲣⲟⲓ ϫⲉ 
ⲁⲛⲁⲛⲓⲭⲉ ⲙⲙⲟ ϩⲁⲧⲏ ⲛⲧⲉϣⲱⲱⲧ ⲁⲛ ⲉⲃⲟⲗ ⲙⲡϣⲁϫⲉ ⲛⲧⲙⲉ ⲙⲛ ⲧⲉⲥⲃⲱ 
 
ⲉⲧⲟⲩⲟϫ ⲛⲛⲣⲱⲙⲉ ⲉⲧϩⲁⲧⲏ ⲉⲧⲉⲣⲉ ⲓ︦ⲥ︦ ⲛⲁϫⲛⲟⲩ ⲉⲣⲟⲟⲩ ⲉⲛⲉⲣⲉ ⲧⲙⲛⲧⲣⲉϥ
ⲁⲣⲓⲥⲕⲉ ⲛⲣⲱⲙⲉ ⲟ ⲁⲛ ⲛϫⲟⲉⲓⲥ ⲉⲣⲟ ⲛϩⲟⲩⲟ ⲉⲁⲣⲓⲥⲕⲉ ⲙⲡⲛⲟⲩⲧⲉ ⲛⲉϥⲛⲁⲉⲓ ⲁⲛ 
ⲡⲉ <note note="sic exit">.</note>
<note note="2. fol. recto">[.......]</note> ⲙⲟⲕϩ [......] ⲟⲟⲧⲉ [......] ⲛⲧⲁϥ [.....] ⲛⲏⲩ ⲉⲧ 
[....] ⲁϥ ⲟⲩⲛ ⲟⲩϭⲓ ⲛϣⲁϫⲉ ϩⲛ ⲧⲧⲁⲡⲣⲟ ⲛⲛⲣⲱⲙⲉ ϫⲉ ⲁⲩϯ ⲛⲟⲩϣⲏⲣⲉ ⲛⲟⲩ
ⲥⲏϭ ⲉⲁϥⲙⲟⲟⲩⲧϥ ϩⲙ ⲡⲁϣⲁⲓ ⲙⲡϯ ⲡⲓ ⲉⲣⲱϥ ⲛⲧⲉⲓϩⲉ ⲟⲛ ⲧⲉ ⲟⲩⲛ ϩⲉⲛ 
ⲣⲱⲙⲉ ⲁ ⲓ︦ⲥ︦ ϭⲁⲗⲉ ϩⲉⲛ ⲣⲱⲙⲉ ⲉⲣⲟⲟⲩ ϩⲱⲥ ϣⲏⲣⲉ ⲁⲩⲱ ϩⲱⲥ ϣⲉⲉⲣⲉ 
ⲁⲩⲙⲟⲟⲩⲧⲟⲩ ϩⲛ ⲧⲉⲩϭⲓ ⲛϣⲁϫⲉ ⲉⲧϩⲟⲗϭ ⲙⲛ ⲡⲉⲩⲥⲙⲟⲩ ⲉⲩⲁⲛⲓⲭⲉ ⲙⲙⲟ
ⲟⲩ ϩⲛ ϩⲉⲛ ⲟⲩⲱϣ ⲛⲥⲁⲣⲕⲓⲕⲟⲛ ϣⲁⲛⲧⲟⲩⲙⲟⲩ ϩⲣⲁⲓ ϩⲙ ⲡⲉⲑⲟⲟⲩ ⲛⲓⲙ ⲁⲩⲱ 
ⲙⲡⲟⲩⲡⲁⲓⲇⲉⲩⲉ ⲙⲙⲟⲟⲩ ⲕⲁⲧⲁ ⲛⲉⲅⲣⲁⲫⲏ ϩⲛ ϩⲉⲛ ⲥⲏϣⲉ ⲙⲛ ϩⲉⲛ ϫⲡⲓⲟ 
ϫⲉ ⲉⲩⲉⲱⲛϩ ϩⲣⲁⲓ ϩⲙ ⲡⲉⲧⲛⲁⲛⲟⲩϥ ⲛⲓⲙ. ⲉⲛⲉⲣⲉⲟ ⲇⲉ ⲛⲟ [........] ⲱⲧ 
ϩ [.......] ⲙⲛ [......] ⲛⲙⲙⲉ [.....] ⲛⲟⲩⲱⲧ [..] ⲉⲣⲉ ϩⲱⲱⲧ [..] ⲛⲉⲣⲁⲣ ⲗⲁⲁⲩ 
ⲁⲛ ⲡⲉ ⲛϩⲱⲃ ϫⲉ ⲛⲛⲉⲗⲩⲡⲉⲓ ⲙⲙⲟⲥ ϫⲉ ⲛⲛⲉⲥⲗⲩⲡⲉⲓ ⲙⲙⲟ ϩⲱⲱⲧⲉ ⲛⲧⲉ
ⲡⲉⲓⲑⲉ ϩⲱⲱϥ ⲛϩⲟⲓⲛⲉ ⲉⲩⲁⲓⲧⲉⲓ ⲛϩⲉⲛ ϩⲃⲏⲩⲉ ⲕⲁⲧⲁ ⲛⲉⲩⲟⲩⲱϣ ⲛϩⲏⲧ ϣⲁⲛ
ⲧⲟⲩⲛⲟⲉⲓⲛ ⲛⲧⲥⲩⲛⲁⲅⲱⲅⲏ ⲧⲏⲣⲥ ϩⲁⲧⲏⲧⲛ ⲁⲩⲱ ϩⲁⲧⲏⲛ ϩⲱⲱⲛ ϩⲛ ⲧⲗⲩⲡⲏ 
ⲙⲛ ⲡⲙⲕⲁϩ ⲛϩⲏⲧ ⲙⲛ ⲡⲧⲱϩ ⲉⲧⲛⲁϣⲱϥ ⲙⲛ ⲧϭⲓ ⲛϣⲁϫⲉ ⲉⲧⲟϣ ⲉⲧⲙⲉϩ 
 
ⲛⲛⲟⲃⲉ ⲛⲓⲙ. ⲙⲏ ⲛϥⲥⲏϩ ⲁⲛ ϩⲛ ⲛⲉⲡⲓⲥⲧⲟⲗⲏ ⲏ ⲙⲡⲉⲓⲧⲛⲛⲟⲟⲩ ⲛⲉ ⲛⲟⲩⲙⲏ
ⲏϣⲉ ⲛⲥⲟⲡ ϫⲉ ⲙⲡⲉⲓⲣ ϩⲱⲃ ⲙⲁⲩⲁⲁⲧⲉ ⲉⲡⲧⲏⲣϥ ⲉϫⲛ ⲧⲉⲧⲧⲏϣ ⲛⲙⲙⲉ ⲁⲩⲱ 
ⲉⲧⲃⲉ ⲟⲩ ⲙⲡⲉⲧⲛ <note note="verso">[.......]</note> ⲧⲛ [.......] ⲛⲉⲧⲛ [......] ⲉⲧⲉ [..] ⲉ [..] 
[..] ⲟⲟⲩⲉ ⲉϥϥⲓ ⲡⲣⲟⲟⲩϣ ⲛⲉ [..] ⲧⲟ ⲛϭⲱ [..] ⲉ ⲛⲉⲩⲟⲉⲣⲏⲧⲉ ⲙⲛ ⲡⲉⲩⲕⲉⲥⲱⲙⲁ. 
ⲁϩⲣⲟ ⲁⲣⲧⲛⲛⲟⲟⲩ ⲛⲁⲛ ⲉϫⲱⲥ ⲏ ⲁϩⲣⲟ ⲁⲣϣⲁϫⲉ ⲙⲁⲩⲁⲁⲧⲉ ⲙⲛ ⲡϩⲗⲗⲟ 
ⲉⲧⲧⲏϣ ⲉⲡⲙⲁ ⲙⲡⲣⲟ ϩⲁⲧⲏⲧⲛ ⲙⲡⲥⲉⲓ ⲛⲙⲙⲉ. ⲙⲏ ⲛϥⲥⲏϩ ⲁⲛ ϩⲛ ⲛⲉⲡⲓⲥ
ⲧⲟⲗⲏ ⲏ ⲙⲡⲓⲧⲛⲛⲟⲟⲩ ⲛⲏⲧⲛ ⲛϩⲁϩ ⲛⲥⲟⲡ ϫⲉ ⲙⲡⲣⲧⲣⲉ ⲗⲁⲁⲩ ⲛⲥϩⲓⲙⲉ ⲃⲱⲕ 
ⲉⲃⲟⲗ ⲉⲡⲙⲁ ⲙⲡⲣⲟ ⲙⲁⲩⲁⲁⲥ ⲏ ⲙⲙⲟⲛ ⲛⲥⲉⲥⲟⲟⲩⲛ ⲁⲛ ⲛϭⲓ ⲛϩⲗⲗⲟ ⲉⲧⲧⲏϣ 
ϩⲁⲧⲏⲧⲛ ϫⲉ ϥⲥⲏϩ ⲛⲧⲉⲓϩⲉ ϩⲛ ⲛⲉⲡⲓⲥⲧⲟⲗⲏ. ⲏ ⲙⲡⲓϫⲟⲟⲥ ⲛⲁⲩ ⲛϩⲁϩ ⲛⲥⲟⲡ 
ϩⲛ ⲟⲩⲛⲟϭ ⲛϩⲧⲟ [....] ⲉⲣⲱⲧⲛ [.....] ⲉⲧⲙϣ [......] ⲥϩⲓⲙⲉ ⲉ [......] ⲉⲓⲧⲉ 
ⲛⲉⲥⲛⲏ [...] ⲧⲛϩⲟⲩⲛ ⲛⲧⲥⲩⲛⲁⲅⲱⲅⲏ ϩⲁⲧⲛ ⲧⲏⲩⲧⲛ ⲉⲓⲧⲉ ϩⲟⲓⲛⲉ ⲉⲁⲩⲉⲓ ϩⲓ ⲃⲟⲗ 
ⲉⲓⲙⲏⲧⲉⲓ ⲉⲧⲉⲧⲙⲙⲁⲩ ⲙⲡⲉⲥⲛⲁⲩ. ⲁⲩⲱ ⲁϩⲣⲟⲟⲩ ⲙⲡⲟⲩⲣ ϩⲟⲧⲉ ϩⲏⲧⲟⲩ 
ⲛⲛϣⲁϫⲉ ⲙⲡⲛⲟⲩⲧⲉ ⲙⲛ ⲛⲉϥⲛⲧⲟⲗⲏ ⲏ ⲁϩⲣⲱⲧⲛ ⲧⲉⲧⲛⲥⲱϣ ⲙⲙⲟⲟⲩ 
ⲛⲧⲱⲧⲛ ϩⲛ ⲧⲉⲧⲛⲡⲁⲣⲁⲃⲁⲥⲓⲥ. ⲙⲏ ϩⲉⲛ ⲛⲧⲟⲗⲏ ⲁⲛ ⲛⲉ ⲛⲧⲉ ⲡⲱⲛϩ ⲉⲡⲉⲧⲛⲁ
 
ⲕⲁⲁⲩ ⲛⲥⲱϥ ϩⲁⲧⲏⲛ ⲁⲩⲱ ϩⲁⲧⲛ ⲧⲏⲩⲧⲛ ⲥⲉⲛⲁⲙⲟⲩ ⲛⲑⲉ ⲟⲛ ⲛⲧⲉϩⲟⲩⲉⲓⲧⲉ. 
ⲏ ⲙⲙⲟⲛ ⲟⲩϣⲓⲡⲉ ⲛⲏⲧⲛ ⲁⲛ ⲡⲉ ⲕⲁⲧⲁ ⲡⲉⲛⲃⲓⲟⲥ ⲉⲧⲣⲉ ⲟⲩⲉⲓ ⲙⲙⲱⲧⲛ <note note="sic exit">.</note> 
 
ⲭ︦ⲭ︦ 

<pb xml:id="ⲓ︦ⲍ︦"/> ⲅⲁⲣ ⲙⲡⲣⲱⲙⲉ ⲡⲉⲧⲥⲟⲟⲩⲛ ⲉⲛⲁ ⲡⲣⲱⲙⲉ ⲉⲓⲙⲏ ⲡⲉⲡⲛ︦ⲁ︦ ⲙⲡⲣⲱⲙⲉ 
ⲉⲧⲛϩⲏⲧϥ ⲧⲁⲓ ⲟⲛ ⲧⲉ ⲑⲉ ⲛⲛⲁ ⲡⲛⲟⲩⲧⲉ ⲙⲡⲉⲗⲁⲁⲩ ⲥⲟⲩⲱⲛⲟⲩ ⲛⲥⲁ ⲡⲉⲡⲛ︦ⲁ︦ 
ⲙⲡⲛⲟⲩⲧⲉ. ⲡⲉⲡⲛ︦ⲁ︦ ϭⲉ ⲙⲡⲛⲟⲩⲧⲉ ⲡⲁ ⲟⲩⲟⲛ ⲛⲓⲙ ⲁⲛ ⲡⲉ ⲡⲉⲡⲛ︦ⲁ︦ ⲉⲧⲟⲩⲁⲁⲃ 
ⲁⲗⲗⲁ ⲡⲁ ⲛⲉⲧⲛⲁⲣ ⲙⲡϣⲁ ⲙⲁⲩⲁⲁⲩ ⲡⲉ ϫⲉⲕⲁⲥ ⲉⲓⲛⲁϫⲟⲟⲥ ⲛⲧⲉⲓϩⲉ. ⲛⲑⲉ 
ⲛⲧϣⲉⲉⲣⲉ ϣⲏⲙ ⲉⲙⲉⲩϯ ⲕⲁϣⲁⲃⲉⲗ ⲉⲣⲟⲥ ⲉⲥϣⲟⲟⲡ ϩⲛ ⲛⲧⲟⲉⲓⲥ ⲟⲩⲧⲉ ⲙⲉⲩ
ⲡⲉϩⲧ ⲥⲟϭⲛ ⲉϫⲛ ⲧⲉⲥⲁⲡⲉ ⲉⲥϩⲙ ⲡⲉⲥⲛⲟϥ ⲁⲗⲗⲁ ϩⲟⲧⲁⲛ ⲉⲥϣⲁⲛⲁⲩⲝⲁⲛⲉ 
ⲉϣⲁⲩϯ ⲉⲣⲟⲥ ⲙⲡⲉⲥⲕⲟⲥⲙⲟⲥ ⲉⲥϣⲁⲛ [....] ⲇⲉ ⲥⲉⲛⲁϥⲓ ϩⲓⲱⲱⲥ ⲙⲡⲉⲥⲕⲟⲥⲙⲟⲥ 
ⲉⲥⲟⲛϩ ⲇⲉ ⲟⲛ ⲉⲥϣⲁⲛⲗⲓⲃⲉ ⲙⲉⲩⲧⲁⲛϩⲟⲩⲧⲥ ⲉⲣⲟϥ ⲧⲁⲓ ⲧⲉ ⲑⲉ ⲡⲛⲟⲩⲧⲉ ⲛⲁϯ 
ⲁⲛ ⲙⲡⲉϥⲡⲛ︦ⲁ︦ ⲉⲧⲟⲩⲁⲁⲃ ⲛⲧⲉⲯⲩⲭⲏ ⲉⲧⲉ ⲙⲡⲁⲧⲉⲥⲉⲓⲙⲉ ϫⲉ ⲛⲓⲙ ⲡⲉ ⲛⲧⲁϥϯ 
ⲡⲱⲛϩ ⲛⲁⲥ ⲁⲗⲗⲁ ϩⲟⲧⲁⲛ ⲉⲥϣⲁⲛⲡⲣⲟⲕⲟⲡⲧⲉ ⲛⲥⲥⲱⲧⲡ ⲛⲁⲥ ⲙⲡⲡⲉⲧⲛⲁⲛⲟⲩϥ 
ⲉⲁⲁϥ ⲧⲟⲧⲉ ϣⲁϥⲧⲁⲁϥ ⲛⲁⲥ ⲁⲩⲱ ⲉⲥϣⲁⲛⲱⲛϩ ϣⲁϥⲙⲟⲩⲛ ⲉⲃⲟⲗ ⲛⲙⲙⲁⲥ 
 
ϣⲁ ⲧⲉⲥⲙⲛⲧϩⲗⲗⲟ ⲏ ⲧⲉⲥⲙⲛⲧϩⲗⲗⲱ ⲁⲩⲱ ϣⲁⲛⲧⲥⲁⲛⲁⲭⲱⲣⲉⲓ ⲉⲃⲟⲗϩⲙ 
ⲡⲥⲱⲙⲁ. ⲉⲥϣⲁⲛⲙⲟⲩ ⲇⲉ ϩⲙ ⲡⲛⲟⲃⲉ ϣⲁϥⲥⲁϩⲱϥ ⲉⲃⲟⲗ ⲙⲙⲟⲥ ⲡⲉⲉⲓϩⲱⲃ 
ⲅⲁⲣ ⲡⲁ ⲛ [...] <pb xml:id="ⲓ︦ⲏ︦"/>ϩⲩⲡⲟⲙⲉⲓⲛⲉ ⲡⲉ ⲙⲛ ⲛⲉⲧⲕⲧⲟ ⲙⲙⲟⲟⲩ ⲉⲡⲁϩⲟⲩ ϩⲛ ⲛⲉⲧ
ⲥⲟⲟⲩⲛ ⲙⲡⲛⲟⲩⲧⲉ ⲧⲉⲧⲗⲟⲃⲉ ⲇⲉ ⲛⲑⲉ ⲙⲡϩⲉⲗⲗⲏⲛ ⲙⲛ ⲯⲩⲭⲏ ⲛⲓⲙ ⲛⲣⲱⲙⲉ 
ⲛⲁⲧⲛⲟⲩⲧⲉ ⲛⲥⲉⲛⲁⲣ ⲙⲡϣⲁ ⲁⲛ ⲉⲛⲉϩ ⲙⲡⲉⲡⲛ︦ⲁ︦ ⲉⲧⲟⲩⲁⲁⲃ ⲙⲡⲛⲟⲩⲧⲉ ϫⲉ 
ϩⲉⲛ ⲥⲁⲣⲝ ⲛⲉ. ⲟⲩ ⲇⲉ ⲡⲉⲧϣⲟⲟⲡ ⲟⲛ ⲙⲛ ⲧⲉⲯⲩⲭⲏ ⲉⲛⲧⲁⲥⲣ ⲙⲉⲧⲟⲭⲟⲥ ⲙⲛ 
ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲡⲛⲟⲩⲧⲉ ⲡⲉ ⲙⲛ ⲡⲉϥⲭ︦ⲥ︦ ⲛⲁⲅⲅⲉⲗⲟⲥ ⲛⲉ ⲙⲛ ⲛϭⲟⲙ ⲁⲩⲱ 
ⲡⲛ︦ⲁ︦ ⲛⲓⲙ ⲛⲃⲟⲏⲑⲉⲓⲁ ⲏ ⲣⲱ ⲥⲣ ϩⲟⲩⲉ ϯ ϩⲟⲧⲉ ϩⲱⲱⲥ ⲛⲑⲉ ⲛⲛϭⲟⲙ ⲉⲧⲁ
ϩⲉ ⲣⲁⲧⲟⲩ ⲉⲥϯ ϩⲟⲧⲉ ⲛⲛⲇⲁⲓⲙⲱⲛ ⲙⲛ ⲡⲛ︦ⲁ︦ ⲛⲓⲙ ⲛⲁⲕⲁⲑⲁⲣⲧⲟⲛ ⲉⲃⲟⲗϫⲉ 
ⲛⲁⲛⲟⲩⲥ ⲟⲛⲧⲱⲥ ⲛⲑⲉ ⲙⲡⲟⲩⲱϣ. ⲛⲑⲉ ⲙⲡⲟⲩⲱϣ ⲛⲛⲓⲙ ⲉⲓⲙⲏⲧⲓ ⲉⲡⲟⲩⲱϣ 
ⲙⲡⲉⲭ︦ⲥ︦. ⲁϣ ⲡⲉ ⲡⲟⲩⲱϣ ⲙⲡⲉⲭ︦ⲥ︦ ⲛⲥⲁ ⲡⲉⲛⲧⲃⲃⲟ ⲁⲩⲱ ⲡⲕⲉⲥⲉⲉⲡⲉ ⲛⲁⲣⲉⲧⲏ. 
ⲛⲥⲁⲃⲉ ⲉⲩⲥⲟⲟⲩⲛ ⲉⲡⲁⲓ. ⲛⲉⲥⲱ ⲛⲑⲉ ⲑⲓ︦ⲗ︦ⲏ︦ⲙ︦. ϯⲛⲁϯ ⲛⲧⲙⲛⲧⲣⲉϥϣⲙϣⲉ ⲛⲟⲩⲧⲉ 
ⲁⲛⲧⲓ ⲑⲓ︦ⲗ︦ⲏ︦ⲙ︦ ⲛⲧⲁϫⲟⲟⲥ ⲉⲓⲧⲁⲉⲓⲟ ⲛⲧⲉⲯⲩⲭⲏ ⲉⲧⲙⲡϣⲁ ϫⲉ ⲛⲉⲥⲱ ⲛⲑⲉ 
ⲛⲧⲙⲛⲧⲉⲩⲥⲉⲃⲏⲥ. ⲉⲣⲉϯ ϩⲟⲧⲉ ⲛⲑⲉ ⲛⲛϭⲟⲙ ⲉⲧⲁϩⲉ ⲣⲁⲧⲟⲩ. ⲉⲧⲁϩⲉ ⲣⲁⲧⲟⲩ 
 
ⲧⲱⲛ ⲏ ⲉⲛⲓⲙ. ⲉⲧⲁϩⲉ ⲣⲁⲧⲟⲩ ⲉⲡϫⲟⲉⲓⲥ ϩⲛ ⲛⲉϥⲙⲁ ⲛϣⲱⲡⲉ ⲉⲧⲟⲩⲁⲁⲃ [..] ϣ 
ⲛⲯⲩⲭⲏ ⲧⲉ [....] <pb xml:id="ⲓ︦ⲑ︦"/> ϣⲱⲡⲉ ϩⲁ ⲧⲉⲝⲟⲩⲥⲓⲁ ⲙⲡⲉⲡⲛ︦ⲁ︦ ⲉⲧⲟⲩⲁⲁⲃ ⲛⲥⲕⲁ ⲗⲁⲁⲩ 
ϩⲙ ⲡⲉⲥⲏⲉⲓ ⲉϥⲟ ⲛϫⲣⲟⲡ ⲏ ⲛⲃⲟⲧⲉ ⲉⲓϣⲁϫⲉ ⲉⲛⲥⲱⲱϥ ⲙⲛ ⲛϫⲱϩⲙ ⲉⲧⲥⲕⲁ
ⲑⲁⲣⲓⲍⲉ ⲙⲙⲟϥ ⲉⲃⲟⲗⲛϩⲏⲧⲟⲩ ⲧⲏⲣⲟⲩ ⲧⲉⲯⲩⲭⲏ ⲅⲁⲣ ⲉⲧϥⲁⲣⲭⲉⲓ ⲁⲛ ⲉϫⲱⲥ 
ⲛϭⲓ ⲡⲉⲡⲛ︦ⲁ︦ ⲉⲧⲟⲩⲁⲁⲃ ϣⲁⲩⲧⲛⲧⲱⲛⲥ ⲉⲡⲉϩⲧⲟ ⲙⲛ ⲡⲙⲉⲥⲡⲟⲣⲕ ⲉⲁⲥⲣ ϫⲁⲉⲓⲉ 
ⲇⲉ ⲉⲡⲉⲡⲛ︦ⲁ︦ ⲉⲧⲟⲩⲁⲁⲃ ⲥⲛⲁϣⲉϥ ⲡⲏⲓ ⲉⲧⲉ ⲡⲥⲱⲙⲁ ⲡⲉ ⲉⲧⲥⲛϩⲏⲧϥ. ⲧⲉⲯⲩⲭⲏ 
ⲉⲧϥⲟ ⲛϫⲟⲉⲓⲥ ⲉⲣⲟⲥ ⲁⲛ ⲛϭⲓ ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲥⲣ ϩⲟⲩⲉ ϩⲟⲟⲩ ⲉⲧⲡⲟⲣⲛⲏ 
ⲉⲧⲁϩⲉ ⲣⲁⲧⲥ ϩⲓⲣⲛ ⲙⲙⲁ ⲛⲧⲙⲛⲧ [..] ⲧ [...] ⲩ ϩⲉⲛ [.....] ⲅⲁⲣ ⲛⲉⲧⲛⲁ ⲉϩⲟⲩⲛ 
ϣⲁ ⲧⲁⲓ ϩⲉⲛ ⲇⲁⲓⲙⲱⲛ ⲇⲉ ⲛⲉⲧⲛⲁ ⲉϩⲟⲩⲛ ϣⲁ ⲧⲉⲯⲩⲭⲏ ⲛⲁⲥⲉⲃⲏⲥ. ⲏ 
ⲧⲉⲧⲛⲛⲁⲩ ⲁⲛ ϫⲉ ⲟⲩⲛ ⲟⲩⲏⲣ ⲛⲁ ⲉϩⲟⲩⲛ ϣⲁ ⲧⲉⲯⲩⲭⲏ ⲛⲛⲉⲧϫⲓ ⲟⲩⲁ ⲉⲓ︦ⲥ︦. 
ⲟⲩ ⲙⲟⲛⲟⲛ ⲇⲉ ⲛⲁⲓ ⲁⲗⲗⲁ ⲛⲁϣⲱⲟⲩ ⲟⲛ ⲛϭⲓ ⲛⲉⲧⲡⲟⲣⲛⲉⲩⲉ ⲙⲛ ⲧⲉⲯⲩⲭⲏ 
ⲛϩⲁϩ ⲛⲣⲉϥϫⲓ ⲛϭⲟⲛⲥ ϩⲛ ⲛⲉⲧⲧⲁⲩⲟ ⲙⲡⲣⲁⲛ ⲛⲓ︦ⲥ︦. ⲁⲩⲱ ⲛⲅⲛⲁϣϫⲓ ⲏⲡⲉ ⲁⲛ 
ⲛⲛⲉⲧⲛⲁ ⲉϩⲟⲩⲛ ϣⲁ ⲧⲉⲯⲩⲭⲏ ⲙⲡⲣⲱⲙⲉ ⲁⲩⲱ ⲧⲉⲥϩⲓⲙⲉ ⲉⲧⲉⲓⲣⲉ ⲛⲛⲓⲡⲁⲣⲁ
ⲫⲩⲥⲓⲥ ⲛⲃⲟⲧⲉ ⲉⲃⲟⲗϫⲉ ⲙⲛⲧⲁⲩ ⲙⲙⲁⲩ ⲙⲡⲉⲡⲛⲛ︦ⲁ︦ ⲙⲡⲛⲟⲩⲧⲉ ⲡⲙⲁ ⲅⲁⲣ 
ⲉⲧⲉⲣⲉ ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲛϩⲏⲧϥ ⲁⲛ ⲉⲣⲉ ⲙⲛⲧⲁⲥⲉⲃⲏⲥ ⲛⲓⲙ [...] <pb xml:id="ⲏ︦"/> ⲗⲓ
 
ⲧⲉⲩⲉ ⲛϩⲏⲧϥ ⲡⲙⲁ ⲇⲉ ⲉⲧⲉⲣⲉ ⲡⲉⲡⲛ︦ⲁ︦ ⲉⲧⲟⲩⲁⲁⲃ ⲛϩⲏⲧϥ ⲉϥⲙⲙⲁⲩ ⲛϭⲓ 
ⲡⲉⲭ︦ⲥ︦. ⲁ ⲓⲟⲩⲇⲁⲥ ⲣ ϣⲙⲙⲟ ⲉⲣⲟϥ ⲁ ⲡⲥⲁⲧⲁⲛⲁⲥ ⲙⲁϩϥ ⲧⲏⲣϥ ϣⲁ ⲛⲧϥ
ⲡⲱϩ ⲉⲧⲉϥⲙⲏⲧⲉ. ⲟⲩⲕⲟⲩⲛ ⲡⲉⲡⲛ︦ⲁ︦ ⲉⲧⲟⲩⲁⲁⲃ ϩⲛ ⲟⲩⲟⲛ ⲛⲓⲙ ⲁⲛ ⲉⲓⲙⲏⲧⲓ 
ⲙⲙⲁⲧⲉ ⲉⲡⲛⲓϥⲉ ⲛⲱⲛϩ ⲉⲧϩⲛ ⲣⲱⲙⲉ ⲛⲓⲙ ⲁⲩⲱ ⲡⲛⲟⲩⲧⲉ ϩⲛ ⲣⲱⲙⲉ ⲛⲓⲙ 
ⲁⲛ ⲉⲧⲉ ⲡⲉϥⲡⲛ︦ⲁ︦ ⲉⲧⲟⲩⲁⲁⲃ ⲛϩⲏⲧϥ ⲁⲛ. ⲉϣϫⲉ ϩⲉ ⲉⲓⲉ ϥϩⲛ ⲛⲃⲁⲣⲃⲁⲣⲟⲥ 
ⲛⲣⲉϥⲡⲉϩⲧ ⲥⲛⲟϥ ⲉⲃⲟⲗ ⲁⲩⲱ ⲣⲱⲙⲉ ⲛⲓⲙ ⲛⲁⲧⲛⲟⲩⲧⲉ ⲙⲛ ⲛⲉⲧϫⲱϩⲙ ⲙⲡⲉϥⲣ
ⲡⲉ ⲉⲧⲟⲩⲁⲁⲃ ⲉⲓϣⲁϫⲉ ⲉⲡⲥⲱ [..] ⲁ ⲁⲩⲱ ⲟⲛ ⲛⲁⲙⲉ ⲡⲉϥⲏⲉⲓ ⲡⲉ ⲧⲉⲕⲕⲗⲏⲥⲓⲁ 
ⲉⲧⲟⲩⲁⲁⲃ ⲁⲩⲱ ⲛⲉϥⲧⲟⲡⲟⲥ ⲉⲧⲟⲩⲁⲁⲃ ϩⲙ ⲙⲁ ⲛⲓⲙ .
<pb xml:id="ⲕ︦ⲁ︦"/> ⲟⲩⲛ ⲕⲉⲙⲛⲧⲁⲑⲏⲧ ⲁⲩⲱ ⲟⲩⲛ ⲟⲩⲙⲛⲧϭⲱⲃ ⲉⲁⲥϣⲱⲡⲉ ⲉⲃⲟⲗϩⲛ 
ⲧⲙⲛⲧⲥⲟⲛ ⲉⲧⲉ ⲧⲁⲓ ⲧⲉ ⲁ ϩⲟⲉⲓⲛⲉ ⲧⲱⲟⲩⲛ ⲛⲟⲩⲟⲩⲟⲉⲓϣ ⲉⲩϩⲱⲕⲉ ⲛⲛⲉⲩⲛⲁϫϩⲉ 
ϩⲛ ϩⲉⲛ ⲥⲟⲧⲃⲉϥ ⲙⲡⲉⲛⲓⲡⲉ ⲉⲧϫⲏⲣ. ⲱ ⲧⲉⲓⲛⲟϭ ⲙⲙⲛⲧⲁⲑⲏⲧ. ϩⲟⲉⲓⲛⲉ ⲉⲩϣⲗⲏⲗ 
ⲉⲧⲣⲉ ⲡⲉⲛⲧⲁϥⲥⲙⲛⲧⲟⲩ ϩⲁⲣⲉϩ ⲉⲣⲟⲟⲩ ⲛⲁⲩ ϩⲛ ⲣⲱⲟⲩ ⲉⲩⲟⲩⲟϫ ⲉⲁ ⲛⲁⲓ 
ⲛⲧⲟⲟⲩ ϩⲉⲕ ⲛⲱⲟⲩ ϣⲁⲛⲧⲟⲩϣⲙⲁ ⲛⲥⲉⲣ ⲟⲩⲱϣ. ⲉⲧⲃⲉ ⲟⲩ ⲇⲉ ϩⲱⲱϥ. ⲡⲉϫⲁⲩ 
 
ϫⲉ ⲉⲛϥⲓ ⲛⲛⲉⲛⲛⲟⲃⲉ ⲉⲃⲟⲗ ⲛϩⲏⲧⲟⲩ. ⲉⲓϣⲁⲛϫⲟⲥ ϫⲉ ⲡⲉⲓϩⲱⲃ ⲡⲁ ⲛϩⲁⲓⲣⲉ
ⲧⲓⲕⲟⲥ ⲡⲉ ⲙⲡⲟⲩⲙⲉⲉⲩⲉ ⲁⲛ ⲉⲡⲁⲓ. ⲏ ⲛⲧⲁ ⲡϫⲟⲉⲓⲥ ϫⲟⲟⲥ ϫⲉ ⲉⲣⲉ ⲛⲛⲟⲃⲉ 
ⲛⲏⲩ ⲉⲃⲟⲗϩⲛ ⲛⲛⲁϫϩⲉ. ⲉⲃⲟⲗ ⲧⲱⲛ ⲛⲉ ⲛⲓϩⲃⲏⲩⲉ ⲉⲧϭⲟⲟⲙⲉ ⲁⲩⲱ ⲛⲥⲱⲃⲉ 
ⲛⲗⲩⲡⲏ ⲇⲉ ⲟⲛ ⲉϫⲛ ⲛⲉⲧⲉⲓⲣⲉ ⲛⲛⲁⲓ. ⲟⲩ ⲅⲁⲣ ⲡⲉ ⲡϩⲏⲩ ⲉϩⲱⲕⲉ ⲛⲛⲛⲁϫϩⲉ 
ⲙⲁⲗⲗⲟⲛ ⲇⲉ ⲛⲉⲧⲉϣϣⲉ ⲉⲣⲟⲛ ⲡⲉ ⲉⲡⲱϩ ⲙⲡⲉⲛϩⲏⲧ ⲉⲃⲟⲗϫⲉ ⲛⲧⲟϥ ⲡⲉⲧⲟⲩ
ⲛⲏⲩ ⲉϩⲣⲁⲓ ⲛϩⲏⲧϥ ⲛϭⲓ ⲡⲉⲑⲟⲟⲩ ⲛⲓⲙ ⲕⲁⲧⲁ ⲡϣⲁϫⲉ ⲙⲡϫⲟⲉⲓⲥ. ⲉⲕ
ϣⲁⲛϫⲉ ⲟⲩⲡⲟⲛⲏⲣⲟⲛ ⲉⲡⲙⲁⲁϫⲉ ⲏ ⲡⲃⲁⲗ ϥⲧⲟⲟⲙⲉ ⲉⲣⲟⲟⲩ ⲏ ⲛⲧⲟϥ ⲡⲗⲁⲥ 
ⲉⲃⲟⲗϫⲉ ϩⲁϩ ⲛⲥⲟⲡ ϥⲥⲱⲧⲙ ⲕⲁⲕⲱⲥ ⲛϭⲓ ⲡⲙⲁⲁϫⲉ ⲁⲩⲱ ϥⲛⲁⲩ ⲕⲁⲕⲱⲥ 
ⲛϭⲓ ⲡⲃⲁⲗ <pb xml:id="ⲕ︦ⲃ︦"/> ⲁⲩⲱ ⲟⲛ ⲡⲗⲁⲥ ϥϫⲱ ⲛⲛⲉⲧⲉ ⲙⲉϣϣⲉ ⲛⲧⲉⲓϩⲉ ⲟⲛ ⲡⲉ 
ⲡⲕⲉⲥⲉⲉⲛⲉ ⲛⲙⲙⲉⲗⲟⲥ ⲁⲗⲗⲁ ⲙⲛ ⲗⲁⲁⲩ ⲛϩⲏⲧⲟⲩ ⲉⲛⲉⲣⲅⲉⲓ ⲉϫⲙ ⲡϩⲏⲧ 
ⲛⲛⲁϫⲉ ⲇⲉ ⲟⲩ ⲡⲉⲧⲟⲩⲛⲁϫⲟⲟϥ ⲉⲣⲟⲟⲩ ⲟⲩ ⲅⲁⲣ ⲡⲉ ⲡⲉⲩϩⲱⲃ ⲉⲓⲙⲏⲧⲓ 
ⲉⲟⲩⲱⲙ ⲛⲧⲉⲧⲣⲟⲫⲏ. ⲉϣϫⲉ ϣⲁⲣⲉ ⲡⲡⲟⲛⲏⲣⲟⲥ ⲛⲣⲱⲙⲉ ϩⲣⲟϫⲣⲉϫ ⲙⲙⲟⲟⲩ 
ⲁⲗⲗⲁ ϩⲙ ⲡϭⲱⲛⲧ ⲙⲡⲉϥϩⲏⲧ ⲉϥⲉⲓⲣⲉ ⲙⲡⲁⲓ. ⲛⲧⲁⲩⲙⲉⲉⲩⲉ ⲇⲉ ⲉⲡⲁⲓ ϩⲙ 
ⲡⲧⲣⲉⲩⲥⲱⲧⲙ ⲉⲛϣⲁϫⲉ ⲉⲛⲧⲁ ⲛⲉⲡⲣⲟⲫⲏⲧⲏⲥ ϫⲟⲟⲩ ⲉⲧⲉ ⲛⲁⲓ ⲛⲉ ⲡⲗⲏⲙⲙⲁ 
 
ⲙⲡϣⲁϫⲉ ⲙⲡϫⲟⲉⲓⲥ ϩⲙ ⲡⲕⲁϩ ⲛⲥⲉⲇⲣⲁⲕ ⲁⲩⲱ ⲉⲣⲉ ⲧⲉϥⲑⲩⲥⲓⲁ ϣⲟⲟⲡ ϩⲛ 
ⲧⲁⲙⲁⲥⲕⲟⲥ ⲉⲃⲟⲗϫⲉ ⲡϫⲟⲉⲓⲥ ϥϭⲱϣⲧ ⲉϫⲛ ⲛⲣⲱⲙⲉ ⲙⲛ ⲛⲉⲫⲩⲗⲏ ⲧⲏⲣⲟⲩ 
ⲙⲡ︦ⲓ︦ⲏ︦ⲗ︦ ⲁⲩⲱ ⲉϫⲱⲧⲛ ϩⲛ ⲛⲉⲥⲧⲟϣ ⲧⲩⲣⲟⲥ ⲙⲛ ⲥⲓⲇⲱⲛ ⲉⲧⲃⲉ ϫⲉ ⲁⲩⲣ ⲁⲑⲏⲧ 
ⲉⲙⲁⲧⲉ ⲁⲩⲱ ⲁ ⲧⲩⲣⲟⲥ ⲕⲱⲧ ⲛϩⲉⲛ ⲙⲁ ⲉⲩⲟⲣϫ ⲛⲁⲥ ⲁⲩⲱ ⲁⲥⲥⲱⲟⲩϩ ⲛⲁⲥ 
ⲉϩⲟⲩⲛ ⲛⲟⲩϩⲁⲧ ⲛⲑⲉ ⲛⲟⲩⲕⲁϩ ⲁⲩⲱ ⲁⲥⲱⲗ ⲛⲁⲥ ⲉϩⲟⲩⲛ ⲙⲡⲛⲟⲩⲃ ⲛⲑⲉ 
ⲙⲡⲟⲙⲉ ϩⲛ ⲛⲉϩⲓⲟⲟⲩⲉ. ⲉⲧⲃⲉ ⲡⲁⲓ ⲡϫⲟⲉⲓⲥ ϥⲛⲁⲕⲗⲏⲣⲟⲛⲟⲙⲉⲓ ⲙⲙⲟⲥ ⲁⲩⲱ 
ϥⲛⲁⲛⲟⲩϫⲉ ⲛⲧⲉⲥϭⲟⲙ ⲉϩⲣⲁⲓ ⲉⲑⲁⲗⲁⲥⲥⲁ ⲁⲩⲱ ⲛⲧⲟⲥ ⲥⲉⲛⲁⲟϫⲛⲉⲥ ϩⲛ ⲟⲩ
ⲥⲁⲧⲉ ⲥⲛⲁⲛⲁⲩ ⲛϭⲓ ⲁⲥⲕⲁⲗⲱⲛ ⲛⲥⲣ ϩⲟⲧⲉ ⲁⲩⲱ ⲅⲁ<pb xml:id="ⲕ︦ⲅ︦"/>ⲍⲁ ⲥⲛⲁⲙⲕⲁϩ 
ⲛϩⲏⲧ ⲉⲙⲁⲧⲉ ⲁⲩⲱ ⲁⲕⲕⲁⲣⲱⲛ ϫⲉ ⲁⲥϫⲓ ϣⲓⲡⲉ ⲉϫⲙ ⲡⲉⲥϩⲉ. ⲥⲱⲧⲙ ϫⲉ ⲟⲩϫⲓ 
ⲕⲃⲁ ⲧⲏⲣϥ ⲡⲉ ⲛⲉⲓϣⲁϫⲉ ⲉⲩⲙⲉϩ ⲛⲟⲣⲅⲏ. ⲉⲃⲟⲗⲧⲱⲛ ⲧⲉⲛⲟⲩ ⲛⲉⲧϯ ⲛϩⲧⲏⲩ 
ⲉⲡⲉⲥϩⲁⲓ ⲙⲙⲁⲧⲉ ϩⲛ ⲟⲩⲙⲛⲧⲁⲑⲏⲧ. ⲁⲩⲙⲉⲉⲩⲉ ⲉⲡⲉⲓϩⲱⲃ ⲙⲙⲛⲧϣⲁϥⲧⲉ ϫⲉ 
ϣⲁⲩϥⲓ ⲛⲛⲟⲃⲉ ⲛⲛⲣⲱⲙⲉ ⲉⲃⲟⲗϩⲛ ⲛⲉⲩⲛⲁϫϩⲉ. ⲁⲣⲁ ⲅⲉ ⲛⲧⲁⲛϣⲉϣ ⲧⲉⲩϣ
ⲃⲉⲓⲱ ⲛⲕⲁϩ ⲉϫⲱⲛ ϩⲛ ⲟⲩⲙⲉⲧⲁⲛⲟⲓⲁ ϫⲉ ⲁⲛϩⲉⲕ ϩⲉⲛ ⲛⲁⲁϫϩⲉ ⲏ ⲛⲁϣ ⲛϩⲉ 
ϩⲉⲛ ⲙⲛⲧⲣⲉϥϯ ϭⲱⲛⲧ ⲁⲛ ⲛⲉ ⲛⲁⲓ ⲉⲃⲟⲗϫⲉ ⲡⲉⲧⲉϣϣⲉ ⲡⲉ ⲉⲧⲣⲉⲛⲉⲓ ⲉⲃⲟⲗ
ϩⲙ ⲡⲥⲱⲣⲙ ϩⲓⲧⲛ ⲛⲉⲛⲧⲁ ⲡⲉⲡⲣⲟⲫⲏⲧⲏⲥ ϫⲟⲟⲩ ⲁⲛⲥⲱⲣⲙ ⲇⲉ ϩⲱⲱϥ ⲛϩⲟⲩⲟ 
 
ⲥⲱⲧⲙ ⲟⲛ ⲛⲧⲛⲛⲁⲩ ϫⲉ ⲟⲩⲥⲱϣ ⲛⲟⲩⲏⲣ ⲛⲉ ⲛⲓϣⲁϫⲉ. ⲡⲣⲣⲟ ⲡⲉϫⲁϥ ϥⲛⲁ
ⲧⲁⲕⲟ ⲉⲃⲟⲗϩⲛ ⲅⲁⲍⲁ ⲁⲩⲱ ⲁⲥⲕⲁⲗⲱⲛ ⲥⲛⲁϭⲱⲣϭ ⲁⲛ ⲁⲩⲱ ⲛϣⲙⲙⲟ ⲛⲁ
ⲟⲩⲱϩ ϩⲛ ⲁⲍⲱⲧⲟⲥ ⲁⲩⲱ ⲡⲥⲱϣ ⲛⲛⲁⲗⲗⲟⲫⲩⲗⲟⲥ ϯⲛⲁⲧⲁⲩⲟϥ ⲉⲡⲉⲥⲏⲧ ⲡⲉⲩ
ⲥⲛⲟϥ ϯⲛⲁϥⲓⲧϥ ⲉⲃⲟⲗϩⲛ ⲧⲉⲩⲧⲁⲡⲣⲟ ⲁⲩⲱ ⲛⲉⲩⲛⲟⲃⲉ ϯⲛⲁϥⲓⲧⲟⲩ ⲛⲧⲙⲏⲧⲉ 
ⲛⲛⲉⲩⲛⲟⲃⲉ. ⲥⲱⲧⲙ ⲟⲛ ϫⲉ ⲛⲁⲗⲗⲟⲫⲩⲗⲟⲥ ⲙⲛ ⲡⲉⲩⲥⲱϣ ⲁⲩⲱ ⲡⲕⲉⲣⲣⲟ 
ϥⲛⲁⲧⲁⲕⲟ ⲁⲩⲱ ⲧⲁⲓ ϫⲉ ⲥⲉⲛⲁⲛⲟⲩϫⲉ ⲛⲧⲉⲥϭⲟⲙ ⲉϩⲣⲁⲓ ⲉⲑⲁⲗⲁⲥⲥⲁ ⲁⲩⲱ 
<pb xml:id="ⲕ︦ⲇ︦"/> ϫⲉ ⲛⲧⲟⲥ ⲥⲉⲛⲁⲟϫⲛⲉⲥ ϩⲛ ⲟⲩⲕⲱϩⲧ ⲁⲩⲱ ϫⲉ ⲁⲥⲕⲁⲇⲱⲛ ⲥⲛⲁϭⲱⲣϭ 
ⲁⲛ ⲥⲛⲁⲛⲁⲩ ⲛⲥⲣ ϩⲟⲧⲉ ⲁⲩⲱ ⲅⲁⲍⲁ ⲛⲁⲙⲕⲁϩ ⲛϩⲏⲧ ⲉⲙⲁⲧⲉ ⲁⲩⲱ ⲁⲕⲕⲁ
ⲣⲱⲛ ϫⲉ ⲁⲥϫⲓ ϣⲓⲡⲉ ⲉϫⲙ ⲡⲉⲥϩⲉ. ⲉⲓϫⲱ ⲛⲛⲁⲓ ϫⲉⲕⲁⲥ ⲉⲛⲛⲁⲉⲓⲙⲉ ϫⲉ ⲟⲩ
ⲥⲁϩⲟⲩ ⲙⲛ ⲟⲩϣⲟⲣϣⲣ ⲛⲉⲧⲉⲣⲉ ⲡⲉⲡⲣⲟⲫⲏⲧⲏⲥ ⲡⲣⲟⲫⲏⲧⲉⲩⲉ ⲙⲙⲟⲟⲩ ϩⲛ 
ⲟⲩϣⲱⲱⲧⲉ ⲉⲃⲟⲗ. ⲁⲣⲁ ⲉⲣϣⲁⲛ ⲟⲩⲁ ⲧⲟⲛⲧⲛ ⲛⲛⲉⲛⲧⲁⲩⲣ ⲡⲉⲓϩⲱⲃ ⲉⲛⲁⲗⲗⲟ
ⲫⲩⲗⲟⲥ ⲙⲛ ⲛⲕⲟⲟⲩⲉ ⲉⲛⲧⲁ ⲡⲛⲟⲩⲧⲉ ⲧⲱⲱⲃⲉ ⲛⲁⲩ ⲕⲁⲧⲁ ⲛⲉⲩⲙⲛⲧⲁⲡⲓⲥⲧⲟⲥ 
ⲥⲉⲛⲁⲙⲉⲥⲧⲱϥ ⲁⲛ ⲡⲉ ⲁⲩⲱ ⲛⲥⲉⲟⲡϥ ϩⲱⲥ ϫⲁϫⲉ. ⲟⲙⲱⲥ ⲉⲧⲃⲉ ⲡⲉⲩⲧⲱⲙ 
ⲛϩⲏⲧ ⲁⲩⲧⲛⲧⲱⲛⲟⲩ ⲉⲛⲁⲗⲗⲟⲫⲩⲗⲟⲥ ϫⲉ ⲙⲡⲟⲩⲛⲟⲉⲓ ⲛⲛϣⲁϫⲉ ⲛⲛⲉⲡⲣⲟ
ⲫⲏⲧⲏⲥ ⲉⲥϣⲁⲛϫⲟⲟⲥ ϭⲉ ϫⲉ ⲡⲉⲩⲥⲛⲟϥ ϯⲛⲁϥⲓⲧϥ ⲉⲃⲟⲗϩⲛ ⲧⲉⲩⲧⲁⲡⲣⲟ ⲁⲩⲱ 
 
ⲛⲉⲩⲛⲟⲃⲉ ϯⲛⲁϥⲓⲧⲟⲩ ⲛⲧⲙⲏⲧⲉ ⲛⲛⲉⲩⲛⲟⲃϩⲉ ⲛⲕⲉⲗⲁⲁⲩ ⲁⲛ ⲡⲉ ⲛⲥⲁ ⲡⲉⲛ
ⲧⲁⲩϫⲟⲟϥ ϩⲛ ⲕⲉⲙⲁ ϫⲉ ϯⲛⲁϫⲗϫⲗ ⲧⲉⲥϩⲓⲏ ϩⲛ ϩⲉⲛ ⲥⲟⲩⲣⲉ ⲁⲩⲱ ϯⲛⲁ
ⲕⲱⲧ ⲛⲛⲉⲥϩⲓⲟⲟⲩⲉ ⲁⲩⲱ ⲡⲉⲥⲙⲁ ⲙⲙⲟⲟϣⲉ ⲛⲥⲛⲁϩⲉ ⲉⲣⲟϥ ⲁⲛ ⲥⲛⲁⲡⲱⲧ ⲛⲥⲁ 
ⲛⲉⲥⲙⲉⲣⲁⲧⲉ ⲛⲥⲧⲙⲧⲁϩⲟⲟⲩ ⲁⲩⲱ ⲥⲛⲁϣⲓⲛⲉ ⲛⲥⲱⲟⲩ ⲛⲥⲧⲙϩⲉ ⲉⲣⲟⲟⲩ ⲛⲑⲉ 
ⲟⲛ <pb xml:id="ⲕ︦ⲉ︦"/> ⲉⲛⲧⲁⲩϫⲟⲟⲥ ϫⲉ ϯⲛⲁⲕⲧⲟ ⲉⲃⲟⲗ ⲙⲙⲟ ⲛⲛⲟⲩⲙⲛⲧⲁⲥⲉⲃⲏⲥ ⲙⲛ 
ⲛⲟⲩⲕⲉⲡⲟⲣⲛⲉⲓⲁ ⲁⲩⲱ ⲛⲧⲉⲧⲙϥⲓ ⲉⲓⲁⲧⲉ ⲉϩⲣⲁⲓ ⲉⲣⲟⲟⲩ ⲏ ⲉⲥϣⲁⲛⲧⲙϭⲛⲧⲟⲩ 
ⲉⲥⲛⲁϣⲣ ⲟⲩ. ⲉⲩϣⲁⲛϣⲟⲣϣⲣ ⲇⲉ ⲟⲛ ⲙⲡⲉⲥⲡⲟⲣⲛⲉⲓⲟⲛ ⲉⲥⲛⲁϩⲉ ⲉⲣⲟϥ ⲧⲱⲛ ⲏ 
ⲉⲩϣⲁⲛⲕⲁⲁⲥ ⲕⲁϩⲏⲩ ⲛⲛⲉⲥϩⲟⲉⲓⲧⲉ ⲛⲥⲉϥⲓ ⲛⲛⲉⲥⲕⲉⲩⲟⲥ ⲙⲛ ⲡⲉⲥϣⲟⲩϣⲟⲩ 
ⲛⲥⲉⲕⲁⲁⲥ ⲉⲥⲕⲏ ⲕⲁϩⲏⲩ ⲉⲥⲁⲥⲭⲏⲙⲟⲛⲉⲓ ⲉⲥⲛⲁϣⲟⲩϣⲟⲩ ⲙⲙⲟⲥ ϩⲛ ⲟⲩ. 
ⲉⲣϣⲁⲛⲧⲙ ⲡⲉⲧⲧⲟⲟⲩ ⲇⲉ ⲟⲛ ⲧⲁϩⲟϥ ⲉⲕⲧⲟ ⲉⲣⲁⲧϥ ⲙⲡⲉⲧϯ ⲉⲃⲟⲗ ⲉⲥⲧⲱⲛ 
ⲧⲙⲛⲧⲙⲁⲓ ϩⲟⲙⲛⲧ ⲁⲩⲱ ⲧⲙⲛⲧⲉϣⲱⲧ ⲛⲕⲣⲟϥ. ⲉⲣϣⲁⲛⲧⲁⲕⲟ ⲇⲉ ⲟⲛ ⲛⲧⲙⲛⲧ
ⲁⲥⲉⲃⲏⲥ ⲉⲃⲟⲗϩⲓϫⲙ ⲡⲕⲁϩ ϩⲙ ⲡⲉⲥⲕⲁⲓⲣⲟⲥ ⲕⲁⲧⲁ ⲡⲉⲧⲥⲏϩ. ⲉⲥⲧⲱⲛ ⲧⲁⲛⲟⲙⲓⲁ 
ⲉⲁⲩⲱⲱⲥϥ ⲛϭⲓ ⲛⲉⲧⲉⲓⲣⲉ ⲙⲙⲟⲥ ⲉⲩⲧⲱⲛ ⲇⲉ ⲛⲥⲁⲣⲝ ⲉⲧⲟⲩⲟⲩⲱⲙ ⲙⲙⲟⲟⲩ 
ⲏ ⲉⲩⲧⲱⲛ ⲛϭⲓ ⲛⲉⲧⲟⲩ [...] ϩⲛ ⲧⲉⲩⲧⲁⲡⲣⲟ ⲙⲡⲥⲟⲡ ⲉⲧⲉⲣⲉ ⲧⲟⲣⲅⲏ ⲛⲏⲩ 
 
ⲉϫⲱⲟⲩ ⲉϣϫⲉ ⲟⲩⲉⲡⲓⲑⲩⲙⲓⲁ ⲅⲁⲣ ⲉⲥⲥⲏϣ ⲧⲉ ⲛⲧⲁⲩⲉⲡⲓⲑⲩⲙⲉⲓ ⲉⲣⲟⲥ ⲛⲁϣ 
ⲛϩⲉ ⲉⲩⲟⲩⲉⲙ ⲛⲟⲃⲉ ⲁⲛ ⲉϣϫⲉ ϩⲉⲛ ⲛⲟⲃⲉ ⲇⲉ ⲛⲉⲧⲟⲩⲟⲩⲱⲙ ⲙⲙⲟⲟⲩ ⲉⲧⲃⲉ 
ⲟⲩ ⲛϥⲛⲁϥⲓⲧⲟⲩ ⲁⲛ ϩⲛ ⲧⲙⲏⲧⲉ ⲛⲛⲉⲩⲛⲟⲃϩⲉ. ⲛⲧⲉⲓϩⲉ ⲟⲛ ⲡⲉ ϩⲱⲃ ⲛⲓⲙ ⲉⲧⲉⲣⲉ 
ⲡⲣⲱⲙⲉ ⲉⲓⲣⲉ ⲙⲙⲟⲟⲩ <pb xml:id="ⲕ︦︦ϝ︦"/> ⲡⲁⲣⲁ ⲡⲟⲩⲱϣ ⲙⲡⲛⲟⲩⲧⲉ ϫⲉⲕⲁⲥ ⲉⲓⲉϫⲟⲟⲥ. 
ϩⲛ ⲟⲩϣⲱⲱⲧ ⲉⲃⲟⲗ. ⲛⲑⲉ ⲙⲡⲉⲛⲧⲁϥⲧⲱⲕⲙ ⲛⲟⲩⲡⲁϩⲥ ⲉⲃⲟⲗϩⲛ ⲧⲧⲁⲡⲣⲟ 
ⲛⲟⲩⲑⲏⲣⲓⲟⲛ ⲁϥⲙⲟⲟⲩⲧϥ ⲏ ⲛⲧⲟϥ ⲁϥⲙⲟⲟⲩⲧϥ ⲁϥϥⲓⲧⲥ ⲉⲃⲟⲗϩⲛ ⲣⲱϥ ⲧⲁⲓ 
ⲧⲉ ⲑⲉ ⲉⲧⲉⲣⲉ ⲡⲛⲟⲩⲧⲉ ⲥⲏⲙⲁⲛⲉ ϩⲓⲧⲛ ⲛⲉⲓϣⲁϫⲉ ⲉⲧⲁⲕⲟ ⲛⲛⲁⲥⲉⲃⲏⲥ ⲁⲩⲱ 
ⲉϥⲓ ⲙⲙⲁⲩ ⲛⲙⲙⲛⲧϣⲁϥⲧⲉ ⲛⲑⲉ ⲉⲧϥϫⲱ ⲙⲙⲟⲥ ϫⲉ ⲛⲉⲩⲛⲟⲃⲉ ϯⲛⲁϥⲓⲧⲟⲩ 
ⲛⲧⲙⲏⲧⲉ ⲛⲛⲉⲩⲛⲁϫϩⲉ ⲉⲙⲛ ϩⲏⲩ ⲛⲁϣⲱⲡⲉ ⲛⲛⲁⲓ ⲛⲧⲉⲓⲙⲓⲛⲉ ⲛⲥⲁ ϯⲟⲥⲉ 
ⲙⲙⲟⲟⲩ ⲙⲛ ⲡⲉⲧⲟⲩϣⲓⲛⲉ ⲛⲥⲱϥ. ⲉϥⲧⲱⲛ ⲓⲟⲩⲇⲁⲥ ⲉⲩⲧⲱⲛ ⲇⲉ ⲛϩⲟⲙⲛⲧ 
ⲛⲧⲁϥϫⲓⲧⲟⲩ ϩⲁ ⲧⲉⲧⲓⲙⲏ ⲙⲡϫⲟⲉⲓⲥ. ⲉⲩⲧⲱⲛ ⲛⲁⲅⲅⲉⲗⲟⲥ ⲉⲛⲧⲁⲩⲣ ⲛⲟⲃⲉ ⲉϥ
ⲧⲱⲛ ⲡⲉⲩⲟⲩⲱϣ ⲉⲑⲟⲟⲩ. ⲉⲓⲥϩⲏⲏⲛⲉ ⲥⲉϩⲛ ⲁⲙⲛⲧⲉ ⲛⲙⲙⲁϥ ⲁⲩⲱ ⲉⲓⲥϩⲏⲏⲛⲉ 
ϥϩⲙ ⲛⲕⲁⲕⲉ ⲛⲙⲙⲁⲩ. ⲡⲁⲓ ⲉⲧⲟⲩⲙⲏⲣ ⲛϩⲏⲧϥ ⲁⲩⲱ ⲉⲧⲟⲩⲟⲧⲡ ⲉϩⲟⲩⲛ ⲉⲣⲟϥ 
ⲉϥⲧⲱⲛ ⲡⲁⲓ ⲉⲧⲙⲙⲁⲩ ⲉⲩⲧⲱⲛ ⲛⲉϥⲁⲅⲁⲑⲟⲛ ⲙⲡⲛⲁⲩ ⲉⲛⲉϥⲁⲡⲁⲧⲁ ϩⲛ ⲛⲉϥ
ϩⲉⲗⲡⲓⲥ ⲉⲧϣⲟⲩⲉⲓⲧ. ⲁϥⲥⲱⲧⲙ ⲉⲃⲟⲗϩⲓⲧⲙ ⲡⲛⲟⲩⲧⲉ ϫⲉ ⲥⲉⲛⲁϥⲓ ⲛⲧⲉⲕⲯⲩⲭⲏ 
 
ⲛⲧⲉⲓⲟⲩϣⲏ ⲛⲧⲟⲟⲧⲕ. ⲉⲩⲧⲱⲛ ⲛⲣⲱⲙⲉ ⲛⲥⲟⲇⲟⲙⲁ ⲉⲩⲧⲱⲛ ⲛⲉⲩⲛⲟⲃⲉ. ⲁⲣⲁ 
ⲙⲡϥⲡⲟⲗϭⲟⲩ <pb xml:id="ⲕ︦ⲍ︦"/> ⲛⲟⲩⲥⲟⲡ ⲛⲟⲩⲱⲧ ⲛϭⲓ ⲡⲕⲱϩⲧ ⲉⲛⲧⲁϥⲉⲓ ⲉⲃⲟⲗϩⲛ ⲧⲡⲉ. 
ⲟⲧⲓ ⲇⲉ ϫⲉ ⲧⲧⲣⲟⲫⲏ ⲛⲛⲁⲛⲟⲙⲟⲥ ⲡⲉ ⲡⲛⲟⲃⲉ ⲡϩⲱⲃ ⲟⲩⲟⲛϩ ⲉⲃⲟⲗ ϩⲙ ⲡⲧⲣⲉϥ
ϫⲟⲟⲥ ϫⲉ ϯⲛⲁϥⲓ ⲛⲛⲉⲩⲛⲟⲃⲉ ⲉⲃⲟⲗϩⲛ ⲛⲉⲩⲛⲁϫϩⲉ. ⲉⲙⲙⲟⲛ ⲙⲛⲧⲉ ⲛⲛⲁϫϩⲉ 
ⲕⲉϩⲱⲃ ⲛⲥⲁ ⲟⲩⲱⲙ. ⲉϣϫⲉ ⲉⲩⲟⲩⲙ ⲉⲥⲟⲟⲩ ⲛⲥⲉⲛⲁⲟⲩⲱϩ ⲁⲛ ⲉⲧⲟⲟⲧⲟⲩ ⲉϭⲛ
ⲧⲟⲩ ϩⲙ ⲡⲧⲣⲁⲧⲟⲕⲙⲟⲩ ⲉⲃⲟⲗϩⲛ ⲧⲉⲩⲧⲁⲡⲣⲟ ⲁⲩⲱ ⲛⲧⲁⲧⲙⲕⲁⲁⲩ ⲉⲙⲟⲟⲛⲉ 
ⲙⲙⲟⲟⲩ ⲏ ⲉⲩⲛⲁϣⲱⲡⲉ ⲛⲁⲩ ⲛϩⲣⲉ ϩⲛ ⲟⲩ ⲉⲛⲥⲉⲛⲁⲕⲟⲧⲟⲩ ⲁⲛ ⲉⲙⲁⲛⲟⲩⲟⲩ 
ϫⲓⲛ ⲡⲉⲓⲛⲁⲩ ⲉⲧⲉ ⲡⲁⲓ ⲡⲉ ϫⲉ ⲉϣϫⲉ ϩⲉⲛ ⲣⲉϥⲟⲩⲉⲙ ⲣⲱⲙⲉ ⲡⲉ ⲁⲩⲱ ⲛⲣⲉϥ
ⲥⲉϩⲡ ⲥⲛⲟϥ ⲛϩⲏⲕⲉ ⲉⲓϣⲁⲛⲧⲙ ⲕⲁⲁⲩ ⲣⲱ ⲉⲩⲟ ⲛϫⲟⲉⲓⲥ ⲉⲣⲟⲟⲩ ⲏ ⲟⲛ ⲕⲁⲛ ⲉⲁⲓ
ⲁⲛⲉⲭⲉ ⲁⲗⲗⲁ ϩⲛ ⲧⲉⲩϩⲁⲏ ϩⲁⲡⲥ ⲉⲧⲣⲉⲩⲕⲁ ⲃⲟⲗ ⲙⲙⲟⲟⲩ. ⲟⲩⲕⲟⲩⲛ ⲡⲣⲉϥϫⲓ 
ⲛϭⲟⲛⲥ ⲉϥⲟⲩⲱⲙ ⲛⲡⲉⲧϥϫⲓ ⲙⲙⲟϥ ⲛϭⲟⲛⲥ. ⲉⲧⲃⲉ ⲡⲁⲓ ⲕⲁⲗⲱⲥ ⲉⲩϫⲱ 
ⲙⲙⲟⲥ ϫⲉ ⲁⲓⲟⲩⲱϣϥ ⲛⲛⲁϫϩⲉ ⲛⲛⲣⲉϥϫⲓ ⲛϭⲟⲛⲥ ⲁⲓⲧⲱⲣⲡ ⲇⲉ ⲙⲡⲧⲱⲣⲡ 
ⲉⲃⲟⲗϩⲛ ⲛⲉⲩⲛⲁϫϩⲉ ⲙⲁⲣⲉ ⲡⲟⲩⲁ ϭⲉ ⲡⲟⲩⲁ ⲙⲙⲟⲛ ⲉⲓⲙⲉ ϫⲉ ϥⲛⲏⲩ ⲛϭⲓ 
ⲟⲩⲕⲁⲓⲣⲟⲥ ⲡⲁⲓ ⲉⲛⲧⲛⲛⲁϩⲉ ⲁⲛ ⲛϩⲏⲧϥ ⲉⲛⲉⲛⲟⲩⲱϣ ⲙⲡⲟⲛⲏⲣⲟⲛ ⲉⲓⲧⲉ ⲉⲩ
 
ϣⲁⲛϥⲓⲧⲟⲩ ⲛⲧⲟⲟⲧⲛ <pb xml:id="ⲕ︦ⲏ︦"/> ϩⲙ ⲡⲉⲛⲱⲛϩ ⲉⲓⲧⲉ ϩⲙ ⲡⲧⲣⲉ ⲡⲙⲟⲩ ⲁⲁⲛ ⲛ
ϣⲙⲙⲟ ⲉⲣⲟⲟⲩ. ⲏ ⲛⲧⲉⲧⲛⲛⲁⲩ ⲁⲛ ⲉϩⲁϩ ⲉⲁⲩⲧⲁⲕⲟ ϩⲛ ⲟⲩⲥϣⲛⲉ ϩⲱⲥ ⲉϣϫⲉ 
ⲛⲧⲁ ⲟⲩϩⲁⲧⲏⲩ ϣⲉϥ ⲡⲉⲩⲟⲩⲱϣ ⲉⲃⲟⲗ. ⲡⲗⲏⲛ ⲉⲣϣⲁⲛ ⲡⲣⲱⲙⲉ ⲣ ϩⲛⲁϥ 
ⲟⲩⲛ ϭⲟⲙ ⲙⲙⲟϥ ⲉⲙⲉⲧⲁⲛⲟⲉⲓ ⲉⲩⲡⲁⲓⲇⲉⲩⲉ ⲙⲙⲟϥ ⲉⲛϩⲟⲥⲟⲛ ⲉⲟⲩⲛⲧϥ ⲛⲟⲩ
ⲟⲉⲓϣ ϩⲁϩ ⲅⲁⲣ ⲛⲥⲟⲡ ⲉⲣϣⲁⲛ ⲡⲛⲟⲩⲧⲉ ⲉⲓⲛⲉ ⲛϩⲉⲛ ϩⲓⲥⲉ ⲉϫⲛ ⲟⲩⲭⲱⲣⲁ ⲏ 
ⲟⲩⲡⲟⲗⲓⲥ ϩⲱⲥⲧⲉ ⲛϥϫⲉⲣⲉ ⲟⲩⲙⲏⲏϣⲉ ⲉⲃⲟⲗ ⲁⲩⲱ ⲛϥⲙⲉⲩⲧ ⲟⲩⲙⲏⲏϣⲉ 
ⲙⲛⲛⲥⲱⲥ ⲉⲩϣⲁⲛⲣ ⲥⲁⲃⲉ ϩⲙ ⲡⲧⲣⲉϥⲡⲁⲓⲇⲉⲩⲉ ⲙⲙⲟⲟⲩ ϣⲁϥⲕⲧⲟϥ ⲟⲛ ⲛϥϣⲛ 
ϩⲧⲏϥ ϩⲁ ⲛⲉⲩϣⲱϫⲡ ⲟⲩ ⲙⲟⲛⲟⲛ ⲇⲉ ϫⲉ ϣⲁϥϣⲛ ϩⲧⲏϥ ϩⲁⲣⲟⲟⲩ ⲁⲗⲗⲁ 
ϣⲁϥϯ ⲉⲟⲟⲩ ⲛⲁⲩ ⲟⲛ ⲛϥⲧⲁⲉⲓⲟⲟⲩ ⲁⲩⲱ ⲛϥϫⲁⲥⲧⲟⲩ. ⲛⲧⲉⲓϩⲉ ⲅⲁⲣ ⲉⲛⲧⲁⲩ
ϫⲟⲟⲥ ϫⲉ ⲡⲉⲛⲧⲁϥϣⲉϣ ⲡ︦ⲓ︦ⲏ︦ⲗ︦ ⲉⲃⲟⲗ ⲉϥⲛⲁⲥⲟⲟⲩϩϥ ⲟⲛ ⲉϩⲟⲩⲛ. ⲛⲧⲁⲓϫⲉ ⲡⲁⲓ 
ⲉⲃⲟⲗϫⲉ ⲙⲛⲛⲥⲁ ⲙⲙⲟⲕϩⲥ ⲉⲛⲧⲁ ⲡⲉⲡⲣⲟⲫⲏⲧⲏⲥ ϫⲟⲟⲩ ⲁϥⲟⲩⲱϩ ⲟⲛ ⲉⲧⲟ
ⲟⲧϥ ⲉϫⲉ ⲡⲁⲓ ϫⲉ ⲛⲧⲟϥ ϩⲱⲱϥ ϥⲛⲁϣⲱϫⲡ ⲙⲡⲉⲛⲛⲟⲩⲧⲉ. ϥⲛⲁϣⲱϫⲡ ⲉⲟⲩ.
ϥⲛⲁϣⲱϫⲡ ⲉⲡϫⲓ ⲕⲃⲁ ⲉⲛⲧⲁϥⲉⲓ ⲉϫⲛ ⲛⲉⲧⲟⲩⲏϩ ϩⲙ ⲙⲡⲟⲗⲉⲓⲥ ⲉⲧⲙⲙⲁⲩ 
ⲛⲥⲉϣⲱⲡⲉ ⲛⲑⲉ ⲛⲟⲩⲭⲉⲓⲗⲓⲁⲣⲭⲟⲥ ϩⲛ ⲓⲟⲩⲇⲁ ⲁⲩⲱ ⲁⲕⲕⲁⲣⲱⲛ ϥⲛⲁⲣ ⲑⲉ 
ⲙ <pb xml:id="ⲕ︦ⲑ︦"/>ⲡⲓⲉⲃⲟⲩⲥⲁⲓⲟⲥ. ⲁⲩⲱ ϯⲛⲁⲥⲙⲓⲛⲉ ⲛⲟⲩⲥⲱⲛⲧ ⲙⲡⲁⲏⲉⲓ ⲉⲧⲙⲧⲣⲉ ⲗⲁ
ⲁⲩ ⲙⲟⲟϣⲉ ⲉⲃⲟⲗϩⲓⲧⲟⲟⲧϥ ⲟⲩⲧⲉ ⲛϥⲕⲧⲟϥ ⲁⲩⲱ ⲛϥⲛⲁⲟⲩⲱϩ ⲁⲛ ⲉⲧⲟⲟⲧϥ 
 
ⲉⲉⲓ ⲉϩⲣⲁⲓ ⲉϫⲱⲟⲩ ⲛϭⲓ ⲡⲣⲉϥϫⲱⲣⲙ ⲉⲃⲟⲗϫⲉ ⲧⲉⲛⲟⲩ ⲁⲓⲛⲁⲩ ϩⲛ ⲛⲁⲃⲁⲗ.
ⲧⲁⲓ ⲧⲉ ⲑⲉ ⲙⲛⲛⲥⲁ ⲧⲗⲩⲡⲏ ϩⲉⲛ ⲣⲁϣⲉ ⲛⲉ ⲛϣⲁϫⲉ ⲉⲧⲛⲏⲩ ⲙⲛⲛⲥⲁ ⲛⲁⲓ 
ⲛⲑⲉ ⲉⲛⲧⲁⲩϫⲟⲟⲥ ϫⲉ ϯⲛⲁⲕⲱ ⲉⲃⲟⲗ ⲛⲛⲉⲛⲧⲁⲩϣⲱϫⲡ ϩⲓϫⲙ ⲡⲕⲁϩ ⲡⲉϫⲉ 
ⲡϫⲟⲉⲓⲥ ⲁϫⲓⲥ ϫⲉ ⲁ ⲡϫⲟⲉⲓⲥ ⲧⲟⲩϫⲉ ⲡⲉϥⲗⲁⲟⲥ ⲡϣⲱϫⲡ ⲙⲡ︦ⲓ︦ⲏ︦ⲗ︦ ⲁⲩⲱ ϫⲉ 
ϯⲛⲁⲕⲧⲟ ⲛⲛⲉⲛⲧⲁⲩⲡⲟⲟⲛⲟⲩ ⲉⲃⲟⲗ ⲛⲧⲉ ⲓⲁⲕⲱⲃ ⲁⲩⲱ ⲧⲉϥⲁⲓⲭⲙⲁⲗⲱⲥⲓⲁ 
ϯⲛⲁⲛⲁ ⲛⲁⲥ ⲁⲩⲱ ϫⲉ ⲕⲛⲁϫⲡⲟ ⲛⲟⲩⲛⲟϭ ⲙⲙⲏⲏϣⲉ ⲉϩⲉⲛ ϣⲏⲣⲉ ⲛⲥⲉⲕⲧⲟⲟⲩ 
ⲉⲡⲉⲓⲙⲁ ⲁⲩⲃⲱⲕ ⲉⲃⲟⲗ ⲉⲩⲣⲓⲙⲉ ϯⲛⲁⲛⲧⲟⲩ ⲉⲃⲟⲗ ϩⲛ ⲟⲩⲥⲟⲗⲥⲗ. ⲡⲁⲗⲓⲛ ⲟⲛ 
ϫⲉ ⲁ ⲡϫⲟⲉⲓⲥ ⲥⲉⲧ ⲓⲁⲕⲱⲃ ⲁϥⲛⲁϩⲙⲉϥ ⲉⲃⲟⲗϩⲛ ⲧϭⲓϫ ⲛⲛⲉⲧϫⲟⲟⲣ ⲉⲣⲟϥ ⲙⲛ 
ⲛⲕⲉϣⲁϫⲉ ⲉⲧⲛⲏⲩ ⲙⲛⲛⲥⲁ ⲛⲁⲓ. ⲁⲩⲱ ⲟⲩⲛ ϩⲁϩ ⲙⲙⲁ ϩⲛ ⲛⲉⲅⲣⲁⲫⲏ ⲉⲁ 
ⲡⲛⲟⲩⲧⲉ ⲣ ϩⲉⲛ ⲛⲟϭ ⲛⲁⲅⲁⲑⲟⲛ ⲙⲡⲉϥⲗⲁⲟⲥ ⲙⲛⲛⲥⲁ ⲧⲣⲉϥϯ ⲥⲃⲱ ⲛⲁⲩ ⲏ 
ⲕⲁⲛ ⲉⲙⲡⲛϫⲉ ⲗⲁⲁⲩ ⲛϣⲁϫⲉ ⲟⲩⲧⲉ ⲉⲙⲡⲛⲧⲁⲩⲉ ⲟⲩⲙⲛⲧⲙⲛⲧⲣⲉ ⲛⲟⲩⲱⲧ 
ⲙⲛ ⲡϩⲱⲃ ⲟⲩⲟⲛϩ <pb xml:id="ⲗ︦"/> ⲉⲃⲟⲗ ⲁⲛ ⲛⲟⲩⲟⲛ ⲛⲓⲙ ϫⲉ ⲉⲣⲉ ⲛⲟⲃⲉ ϩⲛ ⲛⲛⲁϫϩⲉ 
ⲁⲛ ⲁⲗⲗⲁ ϩⲛ ⲛⲉⲛϩⲏⲧ ⲛϣⲟⲩⲟⲩⲉⲧⲟⲩ ϩⲛ ⲟⲩⲙⲉⲧⲁⲛⲟⲓⲁ. ⲏ ⲉϣϫⲉ ⲉⲣⲉ 
 
ⲛⲛⲟⲃⲉ ⲙⲡⲣⲱⲙⲉ ϩⲛ ⲛϥⲛⲁϫϩⲉ ⲉⲣⲉ ϩⲟⲕⲟⲩ ⲙⲙⲁⲧⲉ ⲛⲁⲣ ⲟⲩ. ⲉⲧⲃⲉ ⲟⲩ 
ⲙⲡⲟⲩⲡⲟⲣⲕⲟⲩ ⲙⲛ ⲛⲉⲩⲛⲟⲩⲛⲉ ⲛϭⲓ ⲛⲉⲛⲧⲁⲩⲣ ⲡⲁⲓ ⲁⲩⲱ ⲥⲃⲧⲉ ϩⲉⲛ ⲥⲟⲧⲃⲉϥ 
ⲛⲁⲩ ⲉⲧⲃⲉ ⲡⲉⲉⲓϩⲱⲃ . ⲡⲉϩⲙⲟⲧ ϭⲉ ⲙⲡⲛⲟⲩⲧⲉ ϣⲏⲡ ⲟⲩ ⲙⲟⲛⲟⲛ ϫⲉ ⲁⲩ
ⲥⲱⲧⲙ ϩⲙ ⲡⲧⲣⲉ ϩⲟⲉⲓⲛⲉ ⲛϩⲏⲧⲟⲩ ⲉⲓ ϣⲁⲣⲟⲛ ⲁⲩⲱ ⲁⲩⲱⲣⲕ ⲉⲧⲙⲟⲩⲱϩ 
ⲉⲧⲟⲟⲧⲟⲩ ⲉⲣ ⲧⲉⲓⲙⲛⲧϭⲱⲃ ⲁⲗⲗⲁ ⲁⲩϩⲟⲙⲟⲗⲟⲅⲉⲓ ⲟⲛ ϩⲙ ⲡⲧⲣⲁϣϫⲉ ⲛⲙ
ⲙⲁⲩ ⲉⲩϫⲱ ⲙⲙⲟⲥ ϫⲉ ⲧⲉⲛⲙⲛⲧϩⲁⲡⲗⲟⲩⲥ ⲁⲩⲱ ⲧⲉⲛⲙⲛⲧϣⲏⲣⲉ ϣⲏⲙ ⲧⲉ 
ⲛⲧⲁⲥⲥⲉⲣⲙ ⲡⲉⲛϩⲏⲧ ⲛⲧⲛⲛⲁⲕⲧⲟⲛ ⲁⲛ ⲛⲟⲩⲱϩⲙ ⲉⲣ ⲡⲁⲓ. ⲉⲙⲙⲟⲛ ⲉϣϫⲡⲉ 
ⲁⲩⲟⲡⲟⲩ ⲡⲉ ϩⲱⲥ ϩⲁⲓⲣⲉⲧⲓⲕⲟⲥ ⲛⲑⲉ ⲉⲛⲧⲁ ⲡϣⲁϫⲉ ⲁⲣⲭⲉⲓ ⲛⲥⲱⲣ ⲉⲃⲟⲗ ϩⲛ 
ⲧⲙⲛⲧⲥⲟⲛ ϩⲙ ⲡⲧⲣⲉ ϩⲉⲛ ⲧⲱϩ ϣⲱⲡⲉ ⲉⲃⲟⲗⲛϩⲏⲧⲟⲩ ⲙⲙⲓⲛ ⲙⲙⲟⲟⲩ ⲁⲩⲱ 
ⲉⲁ ϩⲟⲉⲓⲛⲉ ⲙⲙⲟⲟⲩ ⲧⲁⲙⲟⲉⲓ ⲉⲩϣⲓⲛⲉ ϫⲉ ⲛⲁⲛⲟⲩ ⲡⲉⲓϩⲱⲃ ⲁⲓⲟⲩⲱϣⲃ ϫⲉ 
ϥϩⲟⲟⲩ ⲛϩⲟⲩⲟ ⲁⲩⲱ ⲛϥϣⲟⲃⲉ ⲁⲛ ⲉⲟⲩϩⲁⲓⲣⲉⲥⲓⲥ ⲉⲥϩⲟⲟⲩ ⲉⲥⲧⲁⲩⲟ ⲉⲃⲟⲗ 
ⲛⲙⲡⲟⲛⲏⲣⲟⲛ ⲙⲛ ⲛⲁⲛⲟⲙⲓⲁ ϩⲛ ϯⲧⲱⲛ ⲛⲓⲙ ϩⲓ ⲥⲕⲁⲛⲇⲁⲗⲟⲛ. ⲙⲟⲛⲟⲛ 
<pb xml:id="ⲗ︦ⲁ︦"/> ϫⲓⲛ ⲉⲛⲉϩ ⲙⲡⲟⲩϫⲟⲟⲥ ϫⲉ ⲙⲁⲣⲉ ⲡⲣⲱⲙⲉ ⲧⲁⲗϭⲉ ⲛⲉϥⲛⲁϫϩⲉ 
ⲉⲃⲟⲗϩⲙ ⲡⲡⲉⲑⲟⲟⲩ ⲁⲩⲱ ⲛⲉϥⲟⲃϩⲉ ⲉⲧⲙϫⲱ ⲛⲟⲩⲕⲣⲟϥ ⲟⲩⲧⲉ ⲙⲡⲟⲩϫⲟⲟⲥ 
ϫⲉ ⲕⲱ ⲉⲃⲟⲗ ⲛⲙⲙⲛⲧϣⲁϥⲧⲉ ⲛⲛⲁⲛⲁϫϩⲉ ⲏ ϫⲉ ⲁ ⲛⲉⲩⲛⲁϫϩⲉ ϭⲗⲟⲙϭⲗⲙ 
 
ϩⲛ ϩⲉⲛ ϫⲓ ⲛϭⲟⲛⲥ ⲏ ϫⲉ ⲁ ⲛⲉⲩⲛⲁϫϩⲉ ⲥⲱⲟⲩϩ ⲛⲁⲩ ⲉϩⲟⲩⲡ ⲛⲟⲩⲁⲛⲟⲙⲓⲁ ⲏ 
ϫⲉ ⲟⲩⲥⲱⲃⲉ ⲡⲉ ϫⲟⲟⲥ ϫⲉ ϫⲛ ϩⲁⲣⲉϩ ⲛⲓⲙ ϩⲁⲣⲉϩ ⲉⲡⲉⲕϩⲏⲧ ⲏ ϫⲉ ⲕⲧⲉ ⲛⲁ
ⲛⲁϫϩⲉ ⲉⲧⲙⲛⲁⲩ ⲉϩⲉⲛ ⲡⲉⲧϣⲟⲩⲉⲓⲧ ⲏ ϫⲉ ⲉⲣⲉ ⲛⲉⲩⲛⲁϫϩⲉ ⲙⲉϩ ⲙⲙⲛⲧⲛⲟⲉⲓⲕ 
ⲏ ϫⲉ ⲁⲩⲡⲟⲣⲛⲉⲩⲉ ϩⲛ ⲙⲙⲉⲉⲩⲉ ⲛⲛⲉⲩⲛⲟⲃϩⲉ ⲏ ϫⲉ ⲉⲧⲃⲉ ⲟⲩ ⲧⲉⲧⲛⲙⲉⲉⲩⲉ 
ⲉϩⲉⲛ ⲡⲉⲑⲟⲟⲩ ϩⲛ ⲛⲉⲧⲛⲛⲁϫϩⲉ. ⲉϣϫⲉ ⲛⲛⲁϫϩⲉ ⲛⲙⲡⲟⲛⲏⲣⲟⲥ ⲛⲣⲱⲙⲉ ϩⲉⲛ 
ⲟⲡⲗⲟⲛ ⲛⲉ ϩⲓ ⲥⲟⲧⲉ ⲁⲗⲗⲁ ϥⲟⲩⲟⲛϩ ⲉⲃⲟⲗ ϫⲉ ϩⲉⲛ ⲕⲁⲥ ⲛⲉ ⲁⲩⲱ ϩⲉⲛ ⲁⲓⲥ
ⲑⲏⲧⲟⲛ ⲛⲉ ⲁⲩⲱ ⲛⲧⲟⲟⲩ ⲁⲛ ⲛⲉⲧⲕⲓⲙ ⲉⲡϩⲏⲧ ⲁⲗⲗⲁ ⲛⲉⲧⲛⲏⲩ ⲉⲃⲟⲗϩⲙ 
ⲡϩⲏⲧ ⲛⲧⲟⲟⲩ ⲛⲉⲧⲥⲱⲱϥ ⲙⲡⲣⲱⲙⲉ ⲡϩⲏⲧ ⲅⲁⲣ ⲡⲉⲧⲧⲁⲩⲟ ⲉⲃⲟⲗ ⲛⲙⲡⲟ
ⲛⲏⲣⲓⲟⲛ ⲛⲛⲉⲧⲛⲁⲁⲙⲉⲗⲉⲓ ⲉⲣⲟϥ ⲛⲧⲟϥ ⲁⲛ ⲡⲉⲧϫⲡⲟ ⲛⲛⲁⲅⲁⲑⲟⲛ ⲛⲛⲉⲧⲡⲣⲟ
ⲥⲉⲭⲉ ⲉⲣⲟϥ ⲁⲩⲱ ⲟⲩⲥⲱⲃⲉ ⲡⲉ ϫⲟⲟⲥ ϩⲛ ϩⲁⲣⲉϩ ⲛⲓⲙ ϩⲁⲣⲉϩ ⲉⲛⲉⲕⲛⲁϫϩⲉ 
<pb xml:id="ⲗ︦ⲃ︦"/> ⲁⲗⲗⲁ ⲛⲧⲁⲩϫⲟⲟⲥ ϩⲛ ϩⲁⲣⲉϩ ⲛⲓⲙ ϩⲁⲣⲉϩ ⲉⲡⲉⲕϩⲏⲧ ϩⲣⲁⲓ ⲅⲁⲣ 
ⲛϩⲏⲧϥ ⲉϣⲁⲣⲉ ⲡⲥⲟϭ ⲣ ⲡⲥⲱⲙⲁ ⲧⲏⲣϥ ⲛⲁⲧϣⲁⲩ ⲁⲩⲱ ⲉⲃⲟⲗϩⲓⲧⲟⲟⲧϥ 
ⲉϣⲁⲣⲉ ⲡⲥⲁⲃⲉ ⲣ ⲡⲥⲱⲙⲁ ⲧⲏⲣϥ ⲙⲙⲁ ⲛⲟⲩⲱϩ ⲙⲡⲉⲭ︦ⲥ︦. ⲉⲧⲃⲉ ⲡⲉⲓϣⲁϫⲉ ⲇⲉ 
ⲟⲛ ϫⲉ ⲛⲧⲉⲧⲛϣⲱⲡⲉ ⲛⲑⲉ ⲛϩⲉⲛ ⲇⲣⲁⲕⲱⲛ ⲙⲡⲉⲙⲧⲟ ⲉⲃⲟⲗ ⲛϩⲉⲛ ⲉⲥⲟⲟⲩ ⲁ 
ⲟⲩⲁ ϣⲓⲛⲉ ⲉⲧⲃⲏⲏⲧϥ ⲉⲓⲥ ϩⲉⲛ ⲣⲟⲙⲡⲉ ϫⲉ ⲟⲩ ⲡⲉ ⲉⲛϩⲟⲥⲟⲛ ⲁⲓⲣ ⲡⲉϥⲙⲉⲉⲩⲉ 
 
ⲧⲉⲛⲟⲩ ϯⲛⲁϫⲟⲟϥ ⲉⲩⲛⲟϥⲣⲉ ⲡⲉⲓⲣⲁⲛ ⲅⲁⲣ ϫⲉ ϩⲟϥ ⲉϥⲥⲏϣ ⲁⲛ ⲙⲡⲉⲓⲙⲁ 
ⲡϫⲟⲉⲓⲥ ⲅⲁⲣ ϫⲱ ⲙⲙⲟⲥ ϫⲉ ϣⲱⲡⲉ ⲛⲥⲁⲃⲉ ⲛⲑⲉ ⲛⲛⲓϩⲟϥ ⲕⲁⲓ ⲅⲁⲣ ⲛⲧⲁ 
ⲡϫⲟⲉⲓⲥ ⲡⲛⲟⲩⲧⲉ ϣⲁⲁⲣ ⲉⲫⲁⲣⲁⲱ ⲙⲛ ⲡⲉϥⲙⲏⲏϣⲉ ⲁⲩⲱ ⲁϥⲣ ⲓⲁⲛⲛⲏⲥ ⲙⲛ 
ⲓⲁⲙⲃⲣⲏⲥ ⲛϭⲱⲃ ⲙⲛ ⲡⲉⲧⲉⲛⲉⲣⲅⲉⲓ ⲛϩⲏⲧⲟⲩ ⲡⲇⲓⲁⲃⲟⲗⲟⲥ ϩⲛ ⲟⲩϭⲉⲣⲱⲃ 
ⲉⲁϥⲧⲣⲉϥⲕⲟⲧϥ ⲁϥϣⲱⲡⲉ ⲛⲟⲩϩⲟϥ ϩⲣⲁⲓ ⲅⲁⲣ ϩⲛ ⲛⲉϩⲟⲟⲩ ⲉϣⲁⲣⲉ ⲡⲛⲟⲩⲧⲉ 
ϯ ⲥⲃⲱ ⲛⲛⲉⲧⲉ ⲛⲟⲩϥ ⲛⲉ ϣⲁϥⲧⲣⲉⲩϣⲱⲡⲉ ⲛⲑⲉ ⲛϩⲉⲛ ⲉⲥⲟⲟⲩ ⲁⲩⲱ ⲛϥⲧⲣⲉ 
ⲛⲉⲩϫⲁϫⲉ ⲣ ⲑⲉ ⲛϩⲉⲛ ⲙⲟⲩⲓ ϩⲣⲁⲓ ⲇⲉ ϩⲙ ⲡⲥⲏⲩ ⲉϣⲁϥⲛⲁ ⲙⲡⲉϥⲗⲁⲟⲥ 
ϣⲁϥⲧⲣⲉⲩϣⲱⲡⲉ ⲛⲑⲉ ⲛϩⲉⲛ ⲇⲣⲁⲕⲱⲛ ⲛⲧⲉ ⲛⲉⲩϫⲁϫⲉ ϣⲱⲡⲉ ⲛⲑⲉ ⲛϩⲉⲛ 
ⲉⲥⲟⲟⲩ ⲛⲛⲁϩⲣⲁⲩ ϥⲥⲏϩ ⲅⲁⲣ ϫⲉ ⲟⲩ<pb xml:id="ⲗ︦ⲅ︦"/>ⲉⲥⲟⲟⲩ ⲉϥⲥⲟⲣⲙ ⲡⲉ ⲡⲓ︦ⲏ︦ⲗ︦ ϩⲉⲛ 
ⲙⲟⲩⲉⲓ ⲁⲩϫⲟⲟⲣⲉϥ ⲉⲃⲟⲗ ⲡϣⲟⲣⲡ ⲛⲧⲁϥⲟⲩⲱⲙ ⲙⲙⲟϥ ⲡⲉ ⲡⲣⲣⲟ ⲛⲁⲥⲥⲟⲩⲣ 
ⲡⲉⲧⲙⲛⲛⲥⲱϥ ⲁϥⲟⲩⲱⲙ ⲛⲛⲉϥⲕⲉⲉⲥ ⲉⲧⲉ ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲉ ⲡⲣⲣⲟ ⲛⲧ
ⲃⲁⲃⲩⲗⲱⲛ. ⲉϣϫⲉ ⲟⲩϩⲟⲧⲉ ⲙⲡⲉⲥⲟⲟⲩ ⲡⲉ ⲛⲁⲩ ⲉⲡⲙⲟⲩⲉⲓ ϥϣⲧⲣⲧⲱⲣ ⲟⲛ 
ⲉϥϣⲁⲛⲛⲁⲩ ⲉⲡⲉⲇⲣⲁϫⲱⲛ ⲉⲣϣⲁⲛⲧⲙ ⲡϫⲟⲉⲓⲥ ⲅⲁⲣ ϣⲧⲟⲣⲧⲣ ⲛⲛⲉⲧϥϫⲱⲱⲣⲉ 
ⲙⲙⲟⲟⲩ ⲉⲃⲟⲗ ⲉⲛϩⲉⲑⲛⲟⲥ ⲁⲩⲱ ⲛϥⲧⲣⲉⲩⲣ ϩⲟⲧⲉ ϩⲏⲧⲟⲩ ⲛⲁϣ ⲛϩⲉ ⲉⲩⲛⲁ
ⲡⲁⲓⲇⲉⲩⲉ ⲉϥⲙⲁⲛⲧⲙⲧⲣⲉ ⲛϩⲉⲑⲛⲟⲥ ⲇⲉ ⲟⲛ ⲥⲧⲱⲧ ⲛⲥⲉⲃⲱⲗ ⲉⲃⲟⲗϩⲏⲧϥ 
 
ⲙⲡⲉϥⲗⲁⲟⲥ ⲛⲁϣ ⲛϩⲉ ⲉⲩⲛⲁⲕⲁⲁⲩ ⲉⲃⲟⲗϩⲛ ⲛⲉⲭⲱⲣⲁ ⲉⲛⲧⲁϥϫⲟⲟⲣⲟⲩ 
ⲉⲃⲟⲗ ⲉⲙⲁⲩ. ⲛⲑⲉ ⲅⲁⲣ ⲉϣⲁⲩⲉⲩⲫⲣⲁⲛⲉ ⲕⲁⲧⲁ ⲡⲉⲧⲥⲏϩ ⲛϭⲓ ⲛϩⲉⲑⲛⲟⲥ ⲛⲥⲉ
ϣⲟⲩϣⲟⲩ ⲙⲙⲟⲟⲩ ⲉϫⲛ ⲛⲉⲧⲟⲩⲁⲓⲭⲙⲁⲗⲱⲧⲓⲍⲉ ⲙⲙⲟⲟⲩ ⲙⲡⲥⲟⲡ ⲉⲧⲉⲣⲉ 
ⲡⲛⲟⲩⲧⲉ ϯ ⲛⲛⲉⲧⲉ ⲛⲟⲩϥ ⲛⲉ ⲉⲧⲟⲟⲧⲟⲩ ⲛⲧⲉⲓϩⲉ ⲟⲛ ⲙⲛⲛⲥⲁ ⲧⲡⲁⲓⲇⲉⲩⲥⲓⲥ 
ϣⲁϥⲧⲣⲉⲩϩⲙϩⲙ ϩⲱⲟⲩ ⲛϩⲟⲩⲟ ⲉϫⲛ ⲧⲁⲡⲉ ⲛⲛϩⲉⲑⲛⲟⲥ ⲙⲡⲥⲟⲡ ⲉⲧϥⲥⲱⲧⲉ 
ⲙⲙⲟⲟⲩ ⲛⲧⲟⲟⲧⲟⲩ ⲕⲁⲧⲁ ⲡⲉⲧⲥⲏϩ ⲙⲡⲥⲟⲡ ⲅⲁⲣ ⲉⲧⲉⲣⲉ ⲡⲛⲟⲩⲧⲉ ⲛⲁⲕⲧⲟ 
ⲙⲡϣⲱϫⲡ ⲙⲡⲉϥⲗⲁⲟⲥ ϣⲁϥϯ ⲧⲱⲕ ⲛϩⲏⲧ ⲛⲁⲩ ⲉϥϫⲱ <pb xml:id="ⲗ︦ⲇ︦"/> ⲙⲙⲟⲥ ϫⲉ 
ⲉⲩⲫⲣⲁⲛⲉ ⲛⲧⲉⲧⲛϩⲙϩⲙ ⲉϫⲛ ⲧⲁⲡⲉ ⲛⲛϩⲉⲑⲛⲟⲥ ⲁⲩⲱ ⲛⲑⲉ ⲉϣⲁⲩⲉⲩⲫⲣⲁⲛⲉ 
ⲛⲥⲉϣⲟⲩϣⲟⲩ ⲙⲙⲟⲟⲩ ⲉⲩⲧⲱⲣⲡ ⲛⲧⲉϥⲕⲗⲏⲣⲟⲛⲟⲙⲓⲁ ⲛⲧⲉⲓϩⲉ ⲟⲛ ⲛϩⲟⲩⲟ 
ϣⲁϥⲉⲓⲛⲉ ⲛⲟⲩϫⲓ ⲕⲃⲁ ⲉϫⲛ ⲛϫⲁϫⲉ ⲛⲛⲉⲧⲕⲧⲟ ⲙⲡⲉⲩϩⲏⲧ ⲉⲣⲟϥ ⲁⲩⲱ ⲉⲧϣⲓⲛⲉ 
ⲛⲥⲱϥ ϩⲛ ⲧⲉⲩⲑⲗⲓⲯⲓⲥ ⲛⲑⲉ ⲉⲧϥϫⲱ ⲙⲙⲟⲥ ϫⲉ ϯⲛⲁⲉⲓⲛⲉ ⲛⲟⲩϫⲓ ⲕⲃⲁ ⲉϩⲣⲁⲓ 
ⲉϫⲙ ⲡⲣⲣⲟ ⲛⲧⲃⲁⲃⲩⲗⲱⲛ ⲁⲩⲱ ⲉϩⲣⲁⲓ ⲉϫⲙ ⲡⲉϥⲕⲁϩ ⲕⲁⲧⲁ ⲑⲉ ⲉⲛⲧⲁⲓⲉⲓⲛⲉ 
ⲉϩⲣⲁⲓ ⲉϫⲙ ⲡⲣⲣⲟ ⲁⲥⲥⲟⲩⲣ ⲁⲩⲱ ϯⲛⲁⲕⲧⲟ ⲙⲡ︦ⲓ︦ⲏ︦ⲗ︦ ⲉⲡⲉϥⲙⲁ ⲙⲙⲟⲟⲛⲉ ⲁⲩⲱ 
ϥⲛⲁⲙⲟⲟⲛⲉ ϩⲙ ⲡⲕⲁⲣⲙⲏⲗⲟⲥ ϩⲛ ⲧⲃⲁⲥⲁⲛ ⲁⲩⲱ ϩⲙ ⲡⲧⲟⲟⲩ ⲛⲉⲫⲣⲁⲓⲙ 
ⲙⲛ ⲡⲧⲟⲟⲩ ⲛⲅⲁⲗⲁⲁⲇ ⲁⲩⲱ ⲥⲛⲁⲥⲉⲓ ⲛϭⲓ ⲧⲉϥⲯⲩⲭⲏ ϩⲛ ⲛⲉϩⲟⲟⲩ ⲉⲧⲙ
 
ⲙⲁⲩ ⲉⲧⲉ ⲡⲁⲓ ⲡⲉ ⲉⲧⲣⲉⲩⲱⲛϩ ϩⲛ ⲛⲉϥⲛⲟⲙⲟⲥ ⲁⲩⲱ ⲛⲥⲉⲥⲁⲁⲛϣ ϩⲛ ⲛⲉϥ
ⲇⲓⲕⲁⲓⲱⲙⲁ ⲁⲩⲱ ⲛⲥⲉⲥⲓ ⲏ ⲛϥⲧⲥⲓⲟⲟⲩ ⲙⲡⲉⲭⲉⲓⲙⲁⲣⲣⲟⲥ ⲛⲛⲉϥⲧⲣⲩⲫⲏ. ϩⲱⲃ 
ⲛⲓⲙ ϣⲁϫⲉ ⲛⲓⲙ ⲥⲃⲱ ⲛⲓⲙ ⲉⲛⲧⲟⲗⲏ ⲛⲓⲙ ⲟⲩⲉϩ ⲥⲁϩⲛⲉ ⲛⲓⲙ ⲉⲧϥϩⲱⲛ 
ⲙⲙⲟⲟⲩ ϩⲛ ⲛⲉⲅⲣⲁⲫⲏ ⲉⲧⲣⲉⲩⲥⲟⲩⲛ ⲡⲛⲟⲩⲧⲉ ⲙⲙⲉ ⲁⲩⲱ ⲉⲣ ϩⲙϩⲁⲗ ⲛⲁϥ 
ϩⲛ ⲙⲛⲧⲉⲩⲥⲉⲃⲏⲥ ⲛⲓⲙ ⲛⲥⲉⲧⲙⲕⲁ ϩⲧⲏⲩ ⲉϩⲉⲛ ⲡⲉⲧϣⲟⲩⲉⲓⲧ ϩⲱⲥ ⲛⲟⲩⲧⲉ ⲛⲑⲉ 
ϩⲱⲱⲛ ⲉⲧⲉ<pb xml:id="ⲗ︦ⲉ︦"/>ⲣⲉ ⲛⲉⲓϣⲁϫⲉ ⲧⲏⲣⲟⲩ ⲣ ⲙⲛⲧⲣⲉ ⲛⲁⲛ ϫⲉ ⲟⲩⲟⲉⲓ ⲛⲛⲉⲧⲛⲁ
ⲉⲓⲣⲉ ⲛⲛⲓϩⲃⲏⲩⲉ ⲛⲃⲟⲧⲉ ⲉⲓⲧⲉ ⲁⲛⲟⲕ ⲡⲉⲧϣⲁϫⲉ ⲉⲓⲧⲉ ⲣⲱⲙⲉ ⲛⲓⲙ ⲉⲧⲧⲟⲗⲙⲁ 
ⲉⲉⲓⲣⲉ ⲛⲛⲓⲡⲁⲣⲁⲫⲩⲥⲓⲥ. ⲱ ⲧⲉⲓⲛⲟϭ ⲛⲟⲣⲅⲏ ⲕⲁⲧⲁ ⲡⲉⲛⲧⲁⲛϫⲟⲟϥ ⲛϩⲁϩ ⲛⲥⲟⲡ 
ⲛⲧⲉ ⲟⲩⲣⲱⲙⲉ ⲁⲩⲱ ⲟⲩⲥϩⲓⲙⲉ ⲧⲁⲕⲟ ⲙⲡⲧⲁⲙⲓⲟ ⲙⲡⲛⲟⲩⲧⲉ ⲡⲉⲛⲥⲱⲙⲁ ϩⲛ 
ⲛⲉⲩⲥⲏϣⲉ ⲙⲙⲓⲛ ⲙⲙⲟⲟⲩ ϩⲓⲧⲙ ⲡⲉⲧⲧⲱⲃⲥ ⲙⲙⲟⲟⲩ ⲡϫⲁϫⲉ ⲉϫⲟⲣⲟⲩ 
ⲉⲣⲟⲟⲩ ⲙⲙⲓⲛ ⲙⲙⲟⲟⲩ ⲉⲧⲣⲉⲩⲣ ϣⲣⲡ ϣⲱⲱⲧ ⲙⲙⲟⲟⲩ ⲙⲁⲩⲁⲁⲩ ⲁⲩⲱ 
ⲉϭⲟϫϭϫ ⲛϩⲉⲛ ⲕⲟⲟⲩⲉ ⲛⲙⲙⲁⲩ ϩⲛ ⲧⲉⲓⲙⲛⲧⲃⲗⲗⲉ ⲛⲟⲩⲱⲧ ⲁⲩⲱ ⲡⲉⲓϯϩⲉ 
ⲛⲟⲩⲱⲧ. ⲛⲁⲛⲟⲩⲥ ⲇⲉ ⲉⲧⲣⲉⲛⲧⲁⲩⲉ ⲡϩⲟϥ ⲛⲕⲉⲥⲟⲡ ⲉⲛϯ ⲉⲟⲟⲩ ⲙⲡⲉⲧϩⲁ ⲉⲟⲟⲩ 
ⲧⲏⲣϥ ⲡⲛⲟⲩⲧⲉ ⲡⲡⲁⲛⲧⲟⲕⲣⲁⲧⲱⲣ ⲛⲣⲱⲙⲉ ⲅⲁⲣ ⲉⲧⲉ ⲡⲗⲟⲅⲟⲥ ⲡⲉ ⲡⲱⲛϩ 
ⲛⲧⲉⲩⲯⲩⲭⲏ ⲙⲛⲧⲁⲩⲥⲉⲓ ⲙⲙⲁⲩ ⲉⲛⲉϩ ⲉⲩϣⲁϫⲉ ⲉⲣⲟϥ ⲏ ⲉⲩⲥⲱⲧⲙ ⲉⲣⲟϥ 
 
ϥϩⲟⲗϭ ⲅⲁⲣ ⲛϩⲟⲩⲟ ⲉϩⲛⲟ ⲛⲓⲙ ⲉⲧϩⲁⲣⲟⲥ ⲛⲧⲡⲉ ⲉϣϫⲉ ϥϩⲟⲗϭ ⲛϭⲓ ⲡⲟⲉⲓⲕ 
ⲙⲛ ⲛⲕⲉⲁⲅⲁⲑⲟⲛ ⲧⲏⲣⲟⲩ ⲉⲛⲧⲁ ⲡϫⲟⲉⲓⲥ ⲡⲛⲟⲩⲧⲉ ⲁⲁⲩ ⲛⲛϣⲏⲣⲉ ⲛⲛⲣⲱⲙⲉ 
ϩⲓϫⲙ ⲡⲕⲁϩ ⲉⲓⲉ ⲉϥϩⲟⲗϭ ⲛⲟⲩⲏⲣ ⲛϭⲓ ⲡⲗⲟⲅⲟⲥ ⲡⲉⲃⲟⲗϩⲛ ⲙⲡⲏⲩⲉ ⲙⲛ 
ⲛⲕⲉⲁⲅⲁⲑⲟⲛ ⲧⲏⲣⲟⲩ ⲙⲡ︦ⲛ︦ⲓ︦ⲕⲟⲛ <pb xml:id="ⲗ︦︦ϝ︦"/> ⲉⲧϥϯ ⲙⲙⲟⲟⲩ ⲛⲛⲉⲧⲉⲡⲓⲑⲩⲙⲉⲓ 
ⲉⲣⲟⲟⲩ. ⲥⲱⲧⲙ ϭⲉ ⲧⲉⲛⲟⲩ ⲉⲛⲙⲟⲉⲓϩⲉ ⲙⲡⲉⲧϫⲟⲥⲉ ⲡϣⲉ ⲁϥϣⲱⲡⲉ ⲛϩⲟϥ 
ⲡϩⲟϥ ⲁϥϣⲱⲡⲉ ⲛϭⲉⲣⲱⲃ ϩⲛ ⲧϭⲓϫ ⲙⲡⲣⲱⲙⲉ ⲙⲡⲛⲟⲩⲧⲉ ⲉϥⲉⲓⲣⲉ ⲛϩⲉⲛ 
ϭⲟⲙ ⲛϩⲏⲧϥ ⲙⲛ ϩⲉⲛ ⲙⲁⲉⲓⲛ ϩⲙ ⲡⲟⲩⲉϩ ⲥⲁϩⲛⲉ ⲙⲡⲉⲧϣⲟⲟⲡ. ϣⲁⲛⲧⲉ 
ⲟⲩ ϭⲉ ϣⲱⲡⲉ ⲁⲛⲟⲛ ⲉⲩⲁⲙⲁϩⲧⲉ ⲙⲙⲟⲛ ϩⲙ ⲡⲕⲁⲕⲉ ⲱ ⲛⲉⲧⲟⲩⲏϩ ⲧⲏⲣⲟⲩ 
ϩⲙ ⲡⲕⲁϩ ⲉⲙⲡⲛⲥⲟⲩⲛ ⲡⲛⲟⲩⲧⲉ ⲉⲃⲟⲗϩⲛ ⲛⲉϥϩⲃⲏⲩⲉ. ⲉϣϫⲉ ⲁⲛⲥⲟⲩⲱⲛϥ ⲇⲉ 
ⲟⲛ ⲟⲩ ⲡⲉ ⲡⲉⲛϣⲁⲩ ⲉⲛϯ ϭⲱⲛⲧ ⲛⲁϥ ϩⲛ ⲛⲉⲛⲡⲟⲛⲏⲣⲟⲛ ⲉⲙⲡⲛⲁⲓⲥⲑⲁⲛⲉ 
ⲉⲛⲉϩⲃⲏⲩⲉ ⲧⲏⲣⲟⲩ ⲛⲁⲓ ⲉⲛⲧⲁϥⲁⲁⲩ ⲕⲁⲧⲁ ⲛⲉⲅⲣⲁⲫⲏ. ⲥⲟⲡ ⲇⲉ ⲁϥⲛⲉϫ ⲡϭⲉ
ⲣⲱⲃ ⲉϫⲙ ⲡⲕⲁϩ ⲁϥϣⲱⲡⲉ ⲛⲟⲩϩⲟϥ ⲉⲁϥⲡⲱⲧ ϩⲁ ⲧⲉϥϩⲏ ⲛϭⲓ ⲙⲱⲩⲥⲏⲥ 
ⲡⲉⲛⲧⲁ ⲡϫⲟⲉⲓⲥ ⲟⲩⲱⲛϩ ⲛⲁϥ ⲉⲃⲟⲗ ⲥⲟⲡ ⲇⲉ ⲁϥⲙⲁϩⲧⲉ ⲙⲡⲉϥⲥⲁⲧ ⲁϥϣⲱⲡⲉ 
ⲟⲛ ⲛϭⲉⲣⲱⲃ ϩⲛ ⲧⲉϥϭⲓϫ ⲛⲑⲉ ⲉⲛⲉϥⲟ ⲙⲙⲟⲥ. ⲙⲟⲉⲓϩⲉ ⲉϫⲛ ⲙⲟⲉⲓϩⲉ ⲡⲉⲓ
 
ⲁ︦ⲇ︦ⲇ︦ⲉ︦ⲛ︦ⲇ︦ⲁ︦
____

ⲝ︦ⲉ ⲙⲉⲧⲥ ⲓⲯⲓ ⲗⲉ ⲫⲣⲁⲅⲙⲉⲛⲧ ⲇⲟⲛⲧ ⲝ’ⲁⲓ ⲡⲁⲣⲗϣ ⲇⲁⲛⲥ ⲗ’ⲓ︦ⲛⲧⲣⲟⲇⲑⲯⲧⲓⲟⲛ [ⲓ.ⲉ. ⲡⲡ. ⲯⲭⲱ–ⲯⲭⲱⲓ], ⲉⲛ ⲗⲉ ⲣⲉⲇⲟⲛⲛⲁⲛⲧ ⲇϫⲥ ⲗⲁ ⲡⲣⲉⲙⲓϫⲣⲉ ⲗⲓⲅⲛⲉ.

<pb xml:id="ⲣ︦ⲓ︦ⲅ︦"/> ⲡⲟⲉⲓⲕ ⲁⲩⲱ ⲛⲥⲉϫⲓ ⲟⲩⲁ ⲉⲣⲟⲟⲩ ⲙⲁⲩⲁⲁⲩ ϩⲙ ⲡⲛⲟϭⲛⲉϭ ⲛⲧⲉⲩ
ⲯⲩⲭⲏ ⲏ ⲉⲩⲟ ⲛⲟⲩϫⲉ ⲧⲛⲙⲟⲧⲛ ⲏ ⲧⲛϩⲟⲥⲉ ⲏ ⲉⲩⲕⲟⲓⲛⲱⲛⲉⲓ ⲛⲙⲙⲁⲛ ⲛⲟⲩ 
ⲉⲛⲛⲟⲃⲉ ϫⲉ ⲉⲛⲛⲁⲁⲛⲁⲅⲕⲁⲍⲉ ⲙⲙⲟⲟⲩ ⲉⲣⲟⲥ ⲉⲧⲛⲟ ⲙⲙⲟⲥ. ϩⲉⲛ ⲙⲛⲧⲁⲑⲏⲧ 
ⲛⲉ ⲛⲁⲓ ϩⲓ ⲙⲛⲧϣⲟⲩϣⲟ ϩⲟⲗⲱⲥ ⲣⲱ [...] ⲥⲟⲫⲟⲥ ⲛⲁⲧⲁⲙⲉ ⲣⲱⲙⲉ ⲁⲛ ⲉⲧ
ϭⲟⲙ ⲛⲧⲉⲩⲙ [.....] ⲛⲟⲩⲧⲉ ⲁⲩⲱ ⲉ [...] ⲉ ϣⲁⲩⲧⲁⲙⲟⲟⲩ <note note="uncertain">ⲟⲛ</note> ϩⲉⲛ ⲕⲟⲩⲓ 
ⲡⲉⲧⲉϣⲁⲩϫⲟⲟⲩ ϩⲁϩ ⲛϩⲱⲃ ⲉϣⲁⲣⲉ ⲡⲣⲱⲙⲉ ⲁⲁⲩ <note note="uncertain">ⲟⲛ</note> ⲉⲧⲃⲉ ⲧⲁⲅⲁⲡⲏ 
ⲁⲗⲗ [.......] ⲉϫⲛⲁⲁⲩ ⲡⲉ [......] ⲁϩⲧⲉ ⲙⲙⲟϥ ϣⲁ ⲉϩ [......] ⲡⲉ ⲛⲧⲉ 
 
ⲡⲣⲱⲙⲉ [.......] ⲡⲣⲟ ⲉⲡⲉⲧⲉϣ [...] ⲉ ⲉⲧⲁⲙⲓⲟϥ ⲉⲓⲧⲉ ⲉⲧⲃⲉ ⲡⲛⲟⲩⲧⲉ ⲉⲓⲧⲉ ϫⲉ 
ⲁϥⲉⲓ ⲉϥϩⲟⲟⲡ ⲉⲣⲉ ⲡⲉⲧⲇⲓⲁⲕⲟⲛⲉⲓ ⲱⲃϣ ⲙⲙⲟϥ ⲉⲧⲃⲉ ⲟⲩⲇⲓⲕⲁⲓⲟⲥⲩⲛⲏ ⲁⲛ 
ⲁⲗⲗⲁ ⲉⲧⲃⲉ ⲡⲉϫⲛⲁⲁⲩ ⲉⲛ ⲡⲥⲟⲃⲧⲉ ⲉⲧⲙⲏⲧⲉ ⲁⲩⲱ ⲉϥⲓⲧϥ ⲙⲙⲁⲩ ⲟⲛ ϣⲁ 
ϩⲓ ⲣⲟⲩϩⲉ ⲉϥⲉⲓⲣⲉ ⲕⲁⲧⲁ ⲡⲉϥⲟⲩⲱϣ. ⲙⲙⲟⲛ ⲉⲛⲧⲁ ⲡⲉⲛⲧⲁϥϭⲟⲓⲗⲉ ⲉⲡⲣⲟ 
ⲧⲱⲟⲩⲛ ⲉϥⲟⲩⲱⲙ ⲉϥⲥⲱ ⲁϥⲉⲓ ⲉⲙⲁⲩ ⲉⲝⲉⲥⲧⲓ ⲁⲛ ⲉⲟⲩⲉⲛϩ ⲧⲁⲅⲁⲡⲏ ⲉⲃⲟⲗ 
ⲉⲧⲣⲉⲩⲟⲩⲉⲙ ⲟⲩⲕⲟⲩⲓ ⲉⲓⲙⲏⲧⲓ ⲛϥϫⲓⲧⲕ ϩⲱⲱⲕ ⲛϫⲛⲁϩ ϫⲉ ⲙⲡⲉⲓϩⲕⲟ. ⲡⲛⲁⲩ 
ϭⲉ ⲛⲧⲙⲙⲉ ⲛⲉⲧⲛⲁϭⲟⲓⲗⲉ ⲉⲡⲉⲛⲣⲟ ⲭⲱⲣⲓⲥ ⲛⲉϩⲟⲟⲩ ⲛⲛⲏⲥⲧⲓⲁ ⲡⲉ ⲡⲛⲁⲩ 
ⲛϫⲡ ϯ ⲏ ϣⲁ ϫⲡ ⲥⲟ ⲧⲏⲣⲟⲩ ⲛⲟⲩⲟⲉⲓϣ ⲛⲓⲙ ⲡϣⲱⲙ ⲁⲩⲱ ⲧⲉⲡⲣⲱ. ⲛⲟⲩ
ⲟⲉⲓϣ ⲛⲓⲙ ϩⲣⲁⲓ ϩ [..] ⲛⲉⲓⲧⲟⲡⲟⲥ ⲛⲛⲉ ⲣⲱⲙⲉ ⲉϥⲥⲟⲟⲩⲛ ⲛⲛⲉⲓⲧ [..] ⲭⲛⲏ ⲉⲧⲉ 
ⲛⲁⲓ ⲛⲉ ϩⲉⲛ ϩⲁⲩ ⲛⲟⲩⲃ ϩⲉⲛ ⲥⲁ ⲛϩⲟⲙⲧ ϩⲉⲛ ϩⲁⲙⲣ [..] ϩⲉⲛ ϩⲁⲙϣⲉ ϩⲉⲛ 
 
ⲉⲕⲱⲧ ϩⲉⲛ ⲣⲉϥⲣ ϩⲱⲃ ⲉϩⲟⲓⲧⲉ ϣⲁ ϩⲣⲁⲓ ⲉⲛⲉⲧϫⲱⲗ [.....] ⲛ ⲉⲁⲉⲓⲓⲛ <pb xml:id="ⲣ︦ⲓ︦ⲇ︦"/> 
ϩⲉⲛ ⲣⲉϥⲣ ϩⲱⲃ ⲉϣⲁⲁⲣ ϣⲁⲧⲛ ⲃⲱⲕⲉ ⲙⲙⲁⲧⲉ ϩⲉⲛ ⲣⲉϥⲧⲁⲙⲓⲉ ϫⲱ ⲛⲗⲁⲗ 
ⲛⲛⲉⲩⲣ ϩⲱⲃ ⲉⲣⲟⲟⲩ ⲉⲙⲟⲩⲛⲅ ⲏ ⲉⲧⲁⲙⲓⲉ ⲉⲓⲇⲟⲥ ⲉϯ ⲉⲃⲟⲗ ⲕⲁⲛ ⲉⲥϣⲁⲛϣⲱⲡⲉ 
ⲉⲧⲣⲉⲩⲣ ϩⲱⲃ ⲉⲛⲉⲩⲭⲣⲓⲁ ⲙⲟⲛⲟⲛ ⲛⲛⲉⲩϯ ⲉⲃⲟⲗ ϩⲟⲗⲱⲥ ϩⲉⲛ ⲧⲱϩ ⲅⲁⲣ ⲛⲉ 
ⲁⲩⲱ ⲛⲥⲉⲛⲁⲕⲁⲁⲩ ⲁⲛ ⲉⲥϭⲣⲁϩⲧ ⲏ ⲉϭⲱ ϩⲛ ⲛⲏⲓ ⲙⲁⲗⲗⲟⲛ ⲇⲉ ϫⲉ ⲛⲛⲉ ⲟⲩ
ⲙⲛⲧϣⲃⲏⲣ ϣⲱⲡⲉ ⲛⲁⲩ ⲙⲛ ⲡⲉⲧⲟⲩϫⲓ ⲁⲩⲱ ⲉⲩϯ ⲛⲙⲙⲁⲩ ⲛⲧⲉ ⲡϣⲟⲣϣⲣ 
ⲉⲓ ⲉϩⲟⲩⲛ ⲉⲛⲉⲓⲥⲩⲛⲁⲅⲱⲅⲏ. ⲉⲩϣⲁⲛϭⲛ ⲟⲩⲣⲱⲙⲉ ⲉϩⲣⲁⲓ ⲛϩⲏⲧⲛ ⲛⲟⲩⲟⲉⲓϣ 
ⲛⲓⲙ ⲏ ⲟⲩⲥϩⲓⲙⲉ ⲉϥϥⲓ ⲛⲟⲩϩⲛⲁⲁⲩ ϩⲛ ⲧⲟⲓⲕⲟⲛⲟⲙⲓⲁ ⲉϥⲧⲟⲟⲩⲛ ⲟⲩϩⲛⲁⲩ 
ⲛⲑⲉ ⲙⲡⲉⲧϥⲓ ⲣⲟⲟⲩϣ ⲙⲡⲟⲩⲧⲁⲙⲉ ⲛⲉⲓⲟⲧⲉ ⲛⲛⲉⲓⲥⲩⲛⲁⲅⲱⲅⲏ ⲛϣⲟⲣⲡ ⲉⲩ
ⲛⲁⲁⲁⲩ ⲛϣⲙⲙⲟ ⲉⲣⲟⲟⲩ ⲉϣⲱⲡⲉ ⲇⲉ ⲟⲩⲙⲛⲧⲁⲧ [....] ⲩⲛ ⲇⲉ ⲏ ⲟⲩⲟⲃϣⲥ 
 
ⲉⲩⲛⲁⲛⲁ ⲉⲑⲉ ⲉⲧⲉϣϣⲉ ⲉⲁⲁⲥ ⲛⲁⲩ ⲁⲩⲱ ⲛⲉϩⲛⲁⲁⲩ ⲛⲧⲁⲩϫⲓⲧⲟⲩ ⲉⲩⲛⲁⲕⲧⲟ
ⲟⲩ ⲉⲣⲁⲧⲟⲩ ⲛⲛⲉⲛⲧⲁⲩⲧⲟⲟⲥⲟⲩ ⲛⲧⲟⲟⲧⲟⲩ. ϩⲛⲁⲩ ⲛⲓⲙ ⲉⲛⲁϩⲉ ⲛⲁⲩ ⲉⲛⲉϣⲓⲛⲉ 
ⲛⲥⲱⲟⲩ ϩⲁ ⲧⲉⲩⲧⲓⲙⲏ ⲁⲩⲱ ⲛⲉⲧⲛⲁⲁⲓⲧⲉⲓ ⲛϩⲛⲁⲩ ⲛⲧⲟⲟⲧϥ ⲛⲣⲱⲙⲉ ⲛϫⲓ ⲛϫⲏ 
ⲙⲡⲟⲩⲡⲗϭ ⲡⲉⲩϣⲁⲁⲣ ⲉⲃⲟⲗ ϣⲁ ϩⲣⲁⲓ ⲉⲟⲩϣⲉ ⲉϥϭⲟϫⲃ ⲙⲁⲗⲓⲥⲧⲁ ⲟⲩϣⲉ 
ⲛⲁⲛ [..] ⲅⲕⲁⲓⲟⲛ ⲙⲛ ⲕⲉϩⲛⲁⲩ ⲉϥⲥⲟⲧⲡ ⲉⲩⲛⲁϫⲟⲟⲥ ⲉⲣⲟⲟⲩ ϫⲉ ⲛⲣⲱⲙⲉ ⲉⲧⲟⲩ
ⲕⲁⲧⲁⲗⲁⲗⲉⲓ ⲁⲩⲱ ⲁⲩⲥⲱϣϥ ⲛⲛⲧⲟⲡⲟⲥ ⲙⲡⲛⲟⲩⲧⲉ ⲉⲧⲃⲏⲏⲧ [....] ϩⲱⲥⲧⲉ 
ⲉⲧⲣⲉⲩⲉⲡ[....] ⲟⲩⲏϩ ⲛϩⲏⲧⲟⲩ ⲉϩ [...] ⲣⲉϥⲧⲱⲃϩ ⲁⲩⲱ [...] ⲉⲛ ⲙⲁⲓ ϩⲏⲩ 
ⲛϣ [.....] ⲛⲧⲉⲓϩⲉ ⲟⲛ ⲡⲉ ⲑⲏⲙⲉ ⲛⲟⲩϫⲟⲓ ⲁⲩⲱ ⲛⲧⲉⲓϩⲉ ⲡⲉ ϩⲛⲁⲩ ⲛⲓⲙ 
ⲉⲛⲛⲁⲛⲁⲩ ⲉⲡϣⲟⲩⲧⲁⲁϥ ⲡⲃⲉⲕⲉ ⲙⲡⲁ <note note="sic exit">.</note>
